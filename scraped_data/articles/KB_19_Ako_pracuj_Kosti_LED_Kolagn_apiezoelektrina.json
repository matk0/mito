{
  "url": "https://jaroslavlachky.sk/kb-19-ako-pracuju-kosti-led-kolagen-a-piezoelektrina/",
  "title": "KB #19 Ako pracujú Kosti (LED, Kolagén a piezoelektrina)",
  "content": "Ako naozaj pracujú ľudské kosti, ako sa regenerujú a odkiaľ berú elektróny na svoj „pohon“? Prečo sú naše kosti ako LED, čo je piezoelektrina a v čom zlyháva Wolffov zákon a prečo sa dnes vyskytuje viacej osteoporózy? A čo tak toto – prečo sa dnes objavujú najčastejšie problémy v oblasti stavcov L?\n\n\n\n\n\n\n\nP.S. Článok si môžeš vypočuť aj ako nahovorený Audio podcast. Nájdeš ho na stránke s PODCASTAMI. \n\n\n\n\n\n\n\n\n\n\n\n\n\n\n\nSUMÁR ČLÁNKU\n\n\n\nStručný základ o morfológií telaZ čoho sa naše kosti skladajú?Akú úlohu ako polovodiča v kosti zohráva minerálny kryštál apatit a kolagén?Akú úlohu v kosti má meď? Prečo bez medi nebude kosť polovodivá?Čo je to Wolfov zákon a prečo nie je úplne relevantný?Ako kosti pracujú, ako sa regenerujú, a odkiaľ berú elektróny?Čo je to piezoelektrina, ako pracujú LED diódy a dôkaz, že naše kosti pracujú ako LED-ky?A ešte o mnoho viac!\n\n\n\n\n\n\n\nZačnime od základu – od Kostry\n\n\n\nNaše kosti sú vo vnútri tela a sú v podstate živá hmota, ktorá žije aj rastie súčasne s nami. Kosť je tiež najefektívnejší systém na prichytenie svalov a zvýšenie veľkosti tela.\n\n\n\nPráve preto nikdy nemôžu byť 2 ľudia úplne rovnakí a to ani v množstve osvalenia. Mohutnejšia kosť, kratšia kosť,…všetko sú to predpoklady, ktoré rozhodujú o tom, koľko svalstva aj tuku kostra prirodzene unesie. Teraz však poďme ku kostiam a nie svalom!\n\n\n\nKaždý vie, že kosť má pevnú štruktúru, je veľmi silná a odolná voči mechanickému preťaženiu, a pripomína v podstate niečo ako kameň. Niečo čo nežije. Opak je však pravdou.\n\n\n\n\n\n\n\nIlustrácia z knihy Kvantová Biológia\n\n\n\n\n\n\n\n\n\n\nNa obrázku (mojej ilustrácií) vyššie vidíš, ako vyzerá skladba kosti. Keď sa to priblíži na minimum, skladá sa z dvoch odlišných materiálov – kolagénu, vláknitého proteínu s dlhým reťazcom, ktorý je hlavným štrukturálnym materiálom celého tela, a apatitu, kryštalického minerálu, ktorým je hlavne fosforečnan vápenatý.\n\n\n\nO kolagéne a jeho polovodivých vlastnostiach už vieš a to, čo bude teraz nasledovať ti odhalí veľmi dôležité veci o tvojom ľudskom tele. Takže sa priprav na veľa AHA „šokujúcich momentov“!\n\n\n\n\n\n\n\nAko a z čoho je štruktúrovaná kosť\n\n\n\nElektrónový mikroskop jasne ukázal, že spojenie medzi kolagénom a apatitom je vysoko usporiadané, až na molekulárnej úrovni. Kolagénové vlákna majú vyvýšené priečne pásy, ktoré ich rozdeľujú na pravidelné segmenty. Kryštály apatitu sú zasa presne takej veľkosti, aby sa zmestili medzi tieto pásy, pričom sú uložené ako „tehličky“ okolo vlákien.\n\n\n\nTáto zložitosť pokračuje však aj na vyšších úrovniach organizácie. Kolagénové vlákna ležia vedľa seba vo vrstve po vrstve navinuté v protiľahlých špirálach (dvojitá špirála) okolo stredovej osi. Kostné bunky alebo osteocyty sú uložené v týchto vrstvách, ktoré tvoria jednotky dlhé niekoľko milimetrov. nazývané osteóny. Stred každého osteónu má malý kanál, v ktorom prebieha krvná cieva a nerv. To znamená, že tadeto prúdi aj KRV a štrukturovaná voda, ktorá cez tieto tenké kapiláry tečie.\n\n\n\nMimochodom, čím tenší kanál (trubka), cez ktorú voda ide, tým viac voda „láme“ bežné fyzikálne vlastnosti!\n\n\n\n\n\n\n\nOsteóny sú zase usporiadané tak, aby ležali pozdĺž línií maximálneho mechanického namáhania, čím sa vytvára kosť presného tvaru, ktorá najlepšie odoláva silám, ktoré na ňu pôsobia.\n\n\n\n\n\n\n\nČo veľa ľudí nevie je to, že naša kosť sa nedokáže reálne uzdraviť a tiež nedokáže reálne dorásť nová, ako povedzme u Salamandra. Dokáže sa však, podobne ako iné tkanivá tela,  regenerovať. Kosť to robí vďaka tomu, že reabsorbuje minerály a látky z iných častí kosti aj tela, ktoré „niečo“ usmerní.\n\n\n\nExistujú dve tkanivá, ktoré produkujú novú kostnú hmotu v mieste zlomeniny. Jedným z nich je periosteum – vláknitý, kolagénový obal kosti. Sú to bunky najvnútornejšej vrstvy periostea, ktoré majú silu osteogenézy alebo tvorby kostí. Po zlomenine sa tieto bunky nejako zapnú (elektrickým stimulom), začnú sa deliť a niektoré z dcérskych buniek sa premenia na osteoblasty, bunky, ktoré tvoria kolagénové vlákna kostí. Kryštály apatitu potom kondenzujú z krvi.\n\n\n\nĎalším tkanivom, ktoré tvorí novú kosť na liečenie zlomeniny, je kostná dreň. Toto väčšina ľudí pozná. Kostná dreň obsahuje kmeňové bunky, ktoré vedia diferenciovať na rôzne tkanivá vrátane kosti. [R]\n\n\n\nČo je však pre nás dôležité je to, čo tieto regeneračné vlastnosti usmerňuje a riadi? Pozrime sa najskôr na tzv. Wolffov zákon.\n\n\n\n\n\n\n\n\n\n\n\nČo je Wolffov zákon\n\n\n\nWolfov zákon hovorí to, že „Každá zmena vo funkcii a forme kosti vedie k nevratným zmenám v internej štruktúre kosti samotnej.“ Inými slovami povedané – ak budeme zaťažovať kosť iným ako obvyklým spôsobom, kosť sa na túto novú námahu prispôsobí zmenou svojej vnútornej štruktúry – v tomto prípade bude štruktúra kosti hustnúť a zosilňovať. To znamená, že sa zregeneruje a posilní.\n\n\n\nTo však funguje aj obrátene a pokiaľ teda nebudete kosť zaťažovať vôbec, štruktúra kosti sa tomu opäť prispôsobí – v tomto prípade bude rednúť a oslabovať.\n\n\n\nWolffov zákon v podstate hovorí, že kosť reaguje na stres tak, že vyrastie do akéhokoľvek tvaru, ktorý najlepšie vyhovuje požiadavkám, ktoré na ňu jej majiteľ kladie. Keď je kosť ohnutá, jedna strana. je stlačená (kompresia) a druhá natiahnutá (tenzia).\n\n\n\nVýsledkom je napr. to, že tenista alebo baseballový nadhadzovač získa „ťažšie“ kosti v ramene, ktoré pri športe používa viac. Táto schopnosť je zároveň najsilnejšia v mladosti, takže pri zlomeninách v detstve je často najlepšie spojiť konce kostí jemne manipuláciou bez chirurgického zákroku. Á\n\n\n\nToto je však iba jedna strana mince, a moji členovia vedia veľmi dobre prečo to tvrdím. Mechanické zaťaženie je totiž iba jeden dôvod.\n\n\n\nAk by totiž tento zákon platil a nebolo by v hre nič iné, tak napr. obézni ľudia by mali mať kosti pevnejšie, keďže sú ťažší a zaťažujú kostru viac, no deje sa opak. Osteoporóza je dnes pomerne rozšírená, to mi dá každý za pravdu a už len toto nám dáva automaticky náhľad na vec, že opäť raz bežná poučka, dokonca aj lekárska prax neplatí.\n\n\n\n\n\n\n\n\n\n\n\nBecker, kosti a polovodivosť\n\n\n\nČo už každý z Vás čitateľov vie, a momentálne sa dostávame do bodu, v ktorom každému prepojím nesmierne veľa súvislostí, že život využíva ako hlavný zdroj polovodivosť. Články KB #10 a KB #11 ti do detailov vysvetlili Ako sa to deje.\n\n\n\nTiež som ti v nich ukazoval, ako polovodiče pracujú, ako funguje N a P polovodič, aj v čom sa líšia od vodiča.\n\n\n\nPolovodivosť sa vyskytuje iba v materiáloch s veľmi usporiadanou molekulárnou štruktúrou, ako sú kryštály, v ktorých sa elektróny môžu ľahko pohybovať z jedného elektrónového mraku do druhého okolo jedného jadra až do oblaku veľmi blízko seba.\n\n\n\nTieto vlastnosti spĺňa kvapalná štrukturovaná voda, no tiež aj niektoré proteíny v súhre s inými materiálmi, ako napr. kryštalický apatit, či kolagén. Aká to náhoda, že práve tieto 2 materiály tvoria „basic“ (základ) kosti!\n\n\n\nPri článkoch o polovodičoch si mal tiež možnosť zhliadnuť pekné české video, ktoré som každému odporúčal pozrieť. Je tam pekne ukázané čo je to P aj N polovodič a je to tam krásne laicky, česky vysvetlené. Ak si nevidel, zapíš si to ako domácu úlohu. Nikto iný to za teba nespraví!\n\n\n\nPočet elektrónov v „atóme nečistôt“ určuje, ktorá štruktúra bude pôsobiť ako kladná (P) alebo záporná (N) časť polovodiča. Práve preto v elektronike využívajú rôzne prvky, ako napr. silikón, Fosfor, síru,… ktoré medzi rečou zhodou náhod využíva aj naše telo…\n\n\n\nČo je tiež dôležité poznamenať hneď v úvode, než sa dostaneme ďalej je, že polovodivosť a prenos elektrónov skrz polovodič nevyžaduje hydrolýzu ATP.\n\n\n\nTeraz snáď lepšie chápeš, prečo štúdiom iba ATP a tobôž kalórií nedostaneš žiadne odpovede na dnešné otázky, ako napr. Prečo už aj mladí, 20 ročný ľudia a to aj napriek športu, majú problémy so stavcami, či chrbticou. Ja ti v najbližších článkoch a webinári, na ktorý je pozvaní každý aj mimo členstva, ukážem presne AKO aj PREČO!\n\n\n\n\n\n\n\n\n\n\n\nLED Diódy a ich rozvoj v elektronike\n\n\n\nPolovodiče sa na trh v elektronike a elektrotechnike začínali dostávať do popredia v cca polovici 60-tych rokov. Čo je však zaujímavé je, že keď polovodiče vyrábali a začali pri tom využívať PN prechody, a elektróny začali prechádzať cez PN križovatku (teda tranzistor) zistilo sa, že plošák žiaril. Inými slovami zasvietil. Dôvod prečo je jednoduchý, pretože elektrón „preskočil“ do diery, pričom logicky vyžiaril pri prechode z jednej energetickej úrovne do druhej fotón (svetlo).\n\n\n\nToto už poznáš z nedávneho článku o kvantizácii.Elektrón teda nadobudol energiu, vďaka čomu preskočil z jedného miesta na druhé (medzi P-N) a následne prebytočnú energiu vyžiaril ako fotón.\n\n\n\nTieto spoje sa dnes nazývajú LED diódy alebo diódy vyžarujúce svetlo a každý z vás ich pozná aj využíva, hoci princípu si možno nerozumel. [R]\n\n\n\nLaicky napísané, LED-ky jednoducho využívajú malé plošáky (polovodič), cez ktorý sa preženie elektrón buď jedným alebo druhým smerom (NULA alebo JEDNA), na základe čoho svetlo blikne alebo neblikne. Toto sa dá využiť na množstvo vecí, no dnes to využívame predovšetkým pri moderných osvetleniach a úsporných LED svetlách.\n\n\n\nTakáto súčiastka totiž jednak vyžaduje veľmi malú spotrebu, vie byť veľmi malá a zároveň vieme dosiahnuť špecifické svetlo aj vysoký výkon/svietivosť. Preto sa dnes využívajú!\n\n\n\nČo je však zaujímavé pre nás dnes je to, že takýmto spôsobom pracujú aj naše KOSTI a Becker na to prišiel ešte skôr, ako boli vôbec LED-ky vymyslené. Čo hovoríš na toto?\n\n\n\n\n\n\n\n\n\n\n\nNaše kosti ako LED diódy\n\n\n\nBecker so svojím tímom zistil, že kosti sú LED (light emitting diode), čo znamená diódy vyžarujúce svetlo.\n\n\n\n\n\n\n\n\n\n\n\n\n\n\n\n\n\n\nVäčšina materiálov vysiela svetlo na základe fluorescencie, teda svetlo absorbuje a následne vyžiari svetlo nižšej energie a vyššej vlnovej dĺžky. Becker preto robil s kosťami veľa pokusov.\n\n\n\nKeď pomocou UV ožaroval kosti, vyžarovali slabomodrú. Samostatný kolagén zas vyžaroval tmavomodrú a apatit kriedovočervenú. Toto však jeho tímu nedávalo zmysel. Prečo normálna kosť nesvieti? Nikto z nás predsa, keď má zlomeninu, nezačne svietiť, no Becker napriek tomu vedel, že kosť toto svetlo vyžaruje?\n\n\n\n\n\n\n\nBecker si uvedomil, že endogénny fotoelektrický jav nemusíme vidieť, pretože je v hre niečo ďalšie!\n\n\n\nAž neskôr si uvedomil, že v kostiach sú mnohé stopové prvky ako meď, striebro, berýlium a pod., ktoré sa mohli pri pokuse zanedbať. Ukázalo sa, že to bola meď, ktorá produkovala finálnu infračervenú farbu. Infračervená farba je forma tepla, ktoré nie je vidieť.\n\n\n\nMnoho ľudí premýšľa iba nad potravou a vstrebávaním minerálov z pohľadu stravy. Ale je to práve slnko, ktoré im dáva funkciu. Čo sa týka medi, musíš najprv vedieť, aký je rozdiel medzi uzemneným stavom (grounding) a vyvýšeným stavom (excitovaným) jej valenčných elektrónov. O tomto som písal v mojej druhej knihe, a tiež sme si to ukazovali v Augustovom webinári.\n\n\n\nTam sme si ukázali, aká vlnová dĺžka je v tomto ohľade pre meď dôležitá.\n\n\n\n\n\n\n\nTy si však musíš teraz hlavne uvedomiť, že svetlo je potrebné na správne programovanie elektrónov mnohých minerálov aj stopových prvkov, vrátane prechodné kovu, ktorým je meď.\n\n\n\n„Meď je pre kosti niečo ako povolený DOPING.“\n\n\n\nPokračujeme ďalej, pretože k tomu naj sa ešte len dostávame, a nezabúdajte, že nikto z nás nemusí vedieť po čínsky na to, aby si vychutnal Čínske jedlo. Rovnako nikto z Vás nemusí byť vyštudovaný fyzik alebo Biochemik, či lekár na to, aby vedel fixnúť svoje Telo, Zdravie a Výkonnosť. Stačí len porozumieť Základom!\n\n\n\nPoďme teda ďalej.\n\n\n\n\n\n\n\nČo je to DOPING medi a ako DOPING vyzerá?\n\n\n\nČo je to doping? V podstate sa jedná o drobné nečistoty (prímesi iného prvku) v polovodiči, ktoré môžu výrazne zmeniť jeho vlastnosti. Robí to zmenou počtu elektrónov v elektrónovom oblaku v kryštalickej mriežke. To je to, čo robí doping. Jednoducho sa do materiálu primieša nejaký prvok (meď, fosfor, …) a vlastnosti materiálu za zmenia k lepšiemu, alebo horšiemu. V prípade technológií ako mobil, či NTB, ale aj v ľudskom tele, využívame doping ku zmene vlastnosti polovodiča samozrejme k lepšiemu!\n\n\n\nPri kosti, ako si to videl v úvode na obrázku, sa bavíme o kolagénových fibrilách (vláknach), na ktorých sú paralelne pripnuté kryštály apatítu, pričom každý atóm Medi zapadá presne do malých štrbín, ktoré navzájom vytvárajú. To znamená, že atóm medi je v podstate obklopený elektrickým nábojom z povrchu apatitu a kolagénových vlákien, ktoré ho tam držia vďaka magnetickému poľu na našej planéty.\n\n\n\n\n\n\n\nApatit je P polovodič a Kolagén je N polovodič. Oba teda vďaka toku elektrónov indukujú aj magnetické, alebo EM pole. Potrebujú k tomu aj  dodávku konkrétneho svetla, ktoré je v spektre červenej farby, aby boli elektróny medi v kontakte s apatitom aj s kolagénom. Toto je svetlo, ktoré za normálnych podmienok máme k dispozícií, pretože slnko vysiela viac ako 42% červeného svetla.\n\n\n\nMeď je chemický prvok, ktorý patrí medzi prechodné kovy, no a všetky takéto kovy obsahujú elektróny, ktoré sa vedia jednak dobre správať ako VLNA a tiež absorbujú alebo odrážajú rádio a mikrovlnné frekvencie. To je ich prirodzená vlastnosť.\n\n\n\n\n\n\n\nA áno, dobre tušíš, práve vďaka týmto vlastnostiam fungujú aj niektoré tipy kryštálov, ak sú dobre použité.\n\n\n\nktoré majú schopnosť byť delokalizované, vďaka čomu absorbujú mikrovlnné a rádiovlnné frekvencie.  tvoria EM silu, ktorá drží celú štruktúru pohromade. Nájdete to aj na str. 290 v druhej knihe!\n\n\n\nTo, čo si však mnoho z Vás (zatiaľ) neuvedomilo je to, že slabé magnetické pole Zeme, v rozmedzí slabých rádio vĺn je to, čo meď drží na svojom mieste. Shumannova rezonancia je totiž v spektre nízkych rádio vĺn.\n\n\n\nA ako si môžeš opäť z článku o kvantizácií pamätať, vyššia vlnová dĺžka a nižšia frekvencia znamená, že sa SVETLO správa viac ako vlna a menej ako častica.\n\n\n\n\n\n\n\n\n\n\n\n\n\n\n\n\n\n\nTo znamená, že zatiaľ čo nám slabé rádio vlny Zeme, správajúce sa viac ako vlnenie, pomáhajú meď držať v kosti, rýchlejšie mikro vlny z technológií, správajúce sa viac ako častica, z našich kostných štruktúr naopak atóm medi dokážu „vykopnúť“ a tým deštrukturovať kosť!\n\n\n\n\n\n\n\n\n\n\n\n\n\n\n\n\n\n\nToto je veľmi dôležité, pretože ešte v minulom storočí napríklad nikto nevedel, ako sa apatit fixoval na kosti. No ukázalo sa, že matka príroda je šikovnejšia, ako by sa zdalo a využila na to lokálne geomagnetické pole Zeme, ktoré máme neustále FREE k dispozícií, pretože sme na nej dokonca BOSÝ a tiež svetlo, ktoré máme neustále okolo seba.\n\n\n\nToto ti zároveň aj laicky vysvetľuje osteoporózu v novom svetle, pri ktorej strácame prímesovú schopnosť medi a teda aj endogénny fotoelektrický efekt v kosti, následkom čoho apatit odpadáva z kolagénu a kosť degeneruje stratou kolagénu. Toto spôsobuje odvápnenie kosti a preto sa vápnik dostáva aj viac do krvi alebo do epifýzy a nie do kosti, kam by mal.\n\n\n\n\n\n\n\nČo je to piezoelektrický prúd?\n\n\n\nBeckerove, ale aj experimenty ďalších ľudí ako napr. Bassett jasne ukázali nie len to, že kolagénové vlákna kosti pôsobia ako N-typ polovodiča, zatiaľ čo kryštály apatitu boli polovodič typu P, no preukázali aj to, že kosti využívajú piezoelektrinu.\n\n\n\nPiezoelektrický prúd je elektrický náboj, ktorý sa hromadí v určitých pevných materiáloch (najmä v kryštáloch, kostiach, DNA, určitých keramických materiáloch a mnohých rôznych proteínoch) ako odozva na mechanické namáhanie kompresiou.\n\n\n\n\n\n\n\nKeď napr. vezmeme korok alebo kremeň, čo je tiež piezoelektrický materiál, mechanicky ho stlačíme, vyprodukuje elektrickú iskru (indukuje prúd). No a každému aj laikovu hneď musí dôjsť, že ak je naše telo celé z kolagénu, tak prakticky všetky tkanivá tela vytvárajú takéto piezoelektrické prúdy.\n\n\n\nTieto informácie sú potom harmonicky alebo elektricky vedené cez fasciálnu sústavu polovodičov (členovia si teraz spomenú na Júnový webinár o TI), ktoré spájajú každú časť nášho tela. Niekto to možno pozná ako pojem Interocepcia.\n\n\n\n\n\n\n\nPiezoelektrina bola známa už v minulom storočí a Becker o nej teda vedel, no osobne si myslel ako uvádza vo svojich spisoch, že je to apatit, keďže to bol „tvrdý kryštál“. Experimenty však ukázali, že hypotéza bola nesprávna. Bol to kolagén, ktorý bol takýmto polovodičom.\n\n\n\nTo znamená, že proteín vo všetkých našich bunkách pôsobí ako polovodič. A áno, opakujem to schválne.\n\n\n\nTeraz…ako si máš predstaviť kolagén. Kolagén sa tvorí ako reťazce (krátke kúsky nití), ktoré sa skrúcajú do trojitých závitníc (šnúr) okolo stredu. Toto sa nazýva tropokolagén. Tieto zostavy sú následne spojené do lán (fibril).\n\n\n\nFibrily sú potom usporiadané do vrstiev a kryštály apatitového minerálu (hydroxyapatit vápenatý) sa ukladá medzi vrstvami. No udeje sa to iba ak je tu na okolí „štruktúrovaná voda“, ktorá mimochodom pochádza z perineurálnych prúdov a mozgomiešneho moku a tiež ak sú tam atómy medi, ktoré celú štruktúru DOPUJÚ. Posledná vec, ktorá je potrebná je jednosmerný prúd, ktorý smer tvorby kolagénu usmerní!\n\n\n\n\n\n\n\n\n\n\n\n\n\n\n\n\n\n\nAsi sa teraz chytáš za hlavu nad tým, čo si sa práve dozvedel, obzvlášť ak patríš medzi ľudí, ktorí vyhadzujú peniaze na doplnky výživy ako kolagény v prášku, ktoré sú preplnené deutéria a sľubujú ti všeličo. Mal by si však vedieť, že pokusy robené ešte v minulom storočí preukázali, že vo vode, v slanom roztoku, kde plávali samostatné tropokolagénové vlákna pripomínajúce neuvarené špagety, cez ktorú prehnali jednosmerný elektrický prúd, sa z nich samovoľne sformoval pevný kolagén! [2, 3]\n\n\n\nvTakýmto spôsobom ti adekvátny pohyb, napr. učenie sa spraviť Muscle-up, vďaka smeru elektrického prúdu a dostatku elektrónov spevní kosť.\n\n\n\nAk ti to stále nedochádza, prečítaj si opätovne tento starý dlhší článok o vzniku života a endosymbióze a premýšľaj. No a my pokračujeme.\n\n\n\n\n\n\n\n\n\n\n\nKolagén, kosti, nervy a jednosmerný elektrický prúd\n\n\n\nKeď si teda uvedomíme, že kosť je kvantový systém, ktorý využíva LED technológiu, polovodivosť aj tunelovanie elektrónov na úrovni kolagénu a apatitu, musíme sa zamyslieť nad niekoľkými vecami.\n\n\n\nNapríklad nad tým, že prečo využívajú jednosmerný el. prúd? Odpoveď je jednoduchá. Pretože práve toto je vlastnosť tranzistorov, alebo P-N prechodov (v našom prípade s kosťou kolagén-apatit),  pretože prepúšťajú tok elektrónov iba jedným smerom. Nervy a nervové signály využívajú taktiež polovodivý jednosmerný prúd, ako čoskoro zistíš (tam sa zas bavíme o kolagéne a vode).\n\n\n\n\n\n\n\nČo to pre teba znamená? Napríklad toľko, že naše polovodiče v tele vedia tok elektrónov usmerňovať, modulovať, amplifikovať, vyrušiť, prevádzať,…\n\n\n\nTiež to však znamená, že naše polovodiče generujú a aj reagujú na magnetické pole. O tomto sa budeme viac baviť v ďalších článkoch aj webinároch o spánku, no spomenúť to musím aj dnes.\n\n\n\n\n\n\n\nA ak neveríš, využi Google a vyhľadaj si SQUIDS magnetometre. Takéto citlivé prístroje, ktoré zachytávajú slabé magnetické pole, sa dnes používajú na monitorovanie momentálnych výkyvov v geomagnetickom poli Zeme, tiež pomocou nich zisťujeme, že ľudia a zvieratá sú citliví na zemetrasenia skôr, ako k nim vôbec dôjde a tiež pomocou takýchto metrov vieme zmerať magnetické pole vychádzajúce z hrude človeka až na úroveň 7 metrov a z hlavy človeka na vzdialenosť cca 60 cm až 1,5 metra (podľa mozgu, hrúbky lebky, množstva CST, veku, heteroplazmie,…).\n\n\n\nĎalšia vec, ktorá by ťa mala zaujímať je – odkiaľ pochádzajú elektróny, ktoré poháňajú celé toto „kvantizované divadlo“?\n\n\n\nToto sa ti bude páčiť, pretože sa to týka jednak posledných článkov na blogu, ktoré boli aj o vode, neokortexe, či Epifýze a našom reálnom treťom oku, no tiež ti to naznačí prečo dnes majú ľudia viac problémov s kosťami a to už v detstve.\n\n\n\n\n\n\n\nOdkiaľ teda pochádza ZDROJ – Jednosmerný elektrický prúd tela\n\n\n\nJednosmerný prúd tela pochádza z centrálneho nervového systému. Tie nedávne články o Vode, podchladení, subarachnoidálnom priestore, epifýze, či mozgomiešnom moku neboli zverejnené len tak. Pozri si tieto obrázky a premýšľaj.\n\n\n\n\n\n\n\nKnihu Body Electriy nájdeš aj v Mojej Knižnici\n\n\n\n\n\n\nKnihu Body Electriy nájdeš aj v Mojej Knižnici\n\n\n\n\n\n\nPrečo podľa teba vidíš na hlave Plus a na končatinách mínus? Prečo v oblasti lopatiek, chrbtice, či bedrovej časti taktiež?\n\n\n\nU každého druhu zvieraťa vidíme na koži elektrický potenciál, ktorý odrážajú usporiadanie jeho centrálneho nervového systému v závislosti od ďalších štruktúr tela.\n\n\n\nNapríklad u červov existuje iba jedna oblasť pozitívneho potenciálu ich mozgu. U ľudí je celá oblasť hlavy a chrbtice silne pozitívna, pričom najväčšie pozitívne potenciály sú konkrétne v mozgu, medzi lopatkami a pri bedrovom kĺbe. Becker a ďalší tiež našli jednosmerný prúd tečúci zo zadnej do prednej časti v CNS a to u všetkých stavovcov. Predný čelný lalok je viac negatívny a okcipitálny zasa pozitívny. Týmto polarizáciam verím väčšina úplne nechápe, prečo je niekde plus a niekde mínus, no čoskoro sa to zmení.\n\n\n\nTeraz však niečo, čo ti dôjde hneď. Keďže je hlava pozitívna a končatiny negatívne, znázorňuje ti to, že hlava je zásobáreň elektrónov. To znamená, že tá čistá voda, ktorá obmýva celý náš mozog aj chrbticu, ktorá sa volá mozgomiešny mok, zásobuje elektrónmi celé naše telo a aj končatiny. Tiež to však znamená, že naše potné žľazy na končatinách majú evolučný kvantovo biologický zámer. Vďaka ním dokážeme taktiež zbierať elektróny a to prakticky len tak, Zdarma. Stačí byť viac bosý.\n\n\n\n\n\n\n\nSchumannova rezonancia a Grounding pre lepšie kosti\n\n\n\nPojem Schumannova rezonancia ti je známy už dávno. Je o tom samostatný blog.\n\n\n\n„Slnečná radiácia (EM vlnenie zo slnka), IONIZUJE vrchnú časť zemskej atmosféry, z ktorej vytvorí PLYNNÚ a VODIVÚ PLAZMU s názvom IONOSFÉRA.IONOSFÉRA, ktorá obkolesuje našu planétu, má POZITÍVNY NÁBOJ, zatiaľ čo povrch Zeme má NEGATÍVNY NÁBOJ. Medzi sebou vytvoria ELEKTRICKÉ NAPӒTIE.“\n\n\n\n\n\n\n\nIonosféra a povrch zeme takto vytvoria medzi sebou elektrické napätie, pričom vzduch medzi nimi potom Slúži ako ZVUKOZVOD a izolátor.\n\n\n\nAvšak každú sekundu, sa po celom svete vyskytne asi 1000 BÚROK, ktorých BLESKY majú taktiež dve úlohy. Prepoja na krátky čas IONOSFÉRU s povrchom zeme, čím do nej prenesú obrovské množstvo ELEKTRÓNOV a pomáhajú SHUMANNOVEJ REZONANCII. Neustále ju „DOBÍJAJÚ“ alebo ZOSILŇUJÚ.\n\n\n\n\n\n\n\nAko teda vidíš, za normálnych podmienok, keď ráno vide slnko, naše oko aj epifýza dostávajú slnečný stimul, vďaka čomu vedia rozpoliť vodu a uvoľniť z nej kyslík aj elektróny. Tiež máme na Zemi „roztrúsené“ elektróny. Toto všetko nám príroda poskytuje aj na neustálu regeneráciu a optimalizáciu našej kostnej hmoty, ktorá drží celé telo.\n\n\n\nKosť = LED polovodič. To znamená, že keď ako ľudia kráčame po zemi, mechanický tlak vyvoláva elektrický stimul, skrz piezoelektrinu kolagénu a apatítu. Keď napr. robíš obyčajný krok, a tvoje koleno, kosť, či kĺby sa stláčajú/naťahujú, na jednej strane, tam kde je tenzia (naťiahnutie), nájdeme veľmi silný pozitívny náboj, no a na strane kompresie (tlaku) sa zhromaždia elektróny, ktoré následne stimulujú aj RAST a usmerňujú minerály kam majú ísť.\n\n\n\nAvšak ako vidíš, všetky tieto mechanizmy sú závislé od adekvátnej donášky elektrónov do tkanív skrz nervy, a tiež od organizovania kosti, ktorá vyžaduje funkčný kolagén aj vodu pod periosteom, tiež vyžaduje apatit a aj atómy medi, ktoré ich fixujú a dopujú.\n\n\n\n\n\n\n\nMeď je však prechodný kov, čo samo o sebe znamená, že reaguje na rádio vlnenie. Ak neveríš, stačí ak si pomyslíš, z akých materiálov sa vyrábajú dvere, ak majú byť chránené pred žiarením. Z kovov a prechodných kovov.\n\n\n\nMeď teda aj na Shumannovu rezonanciu, ale aj na to umelé, ktoré do našej atmosféry pridávame. Keď si pozrieš obrázok, sám to uvidíš. Shumannova rezonancia je v spektre extrémne nízkych frekvencií (7 až 40 Hz), kdežto technológie sú vo vyšších frekvenciách, blížiacich sa ku GHz. No a tu vstupuje do hry nedávny článok o kvantizácií.\n\n\n\n\n\n\n\n\n\n\n\n\n\n\n\n\n\n\nuEMP a dekalcifikácia kostí\n\n\n\nV článku o kvantizácií som ti napísal, že čím má fotón vyššiu frekvenciu, tým sa správa viac ako častica a menej ako vlna a opačne. To platí aj o elektróne. Presne preto ťa silné UV viac vyhreje a dokáže v tebe indukovať jednosmerný el. prúd a naopak infračervené svetlo tebou lepšie prenikne.\n\n\n\nKeď si to však premietneš na štruktúru kosti dôjde ti, že vysokofrekvenčné rádiovlny dokážu ovplivniť atómy medi v kosti, čím jej zabránia usmerňovať elektrický prúd. Vieš čo to znamená? Že tvoja „LED-ka“ v kosti prestane „preblikávať“ a generovať elektrický prúd a regenerovať sa. \n\n\n\nTiež to však znamená, že aj malá zmena EMP v okolí, ktorá dokáže vykopnúť elektrón z polovodiča v tele a zmeniť tak biochémiu tkaniva, môže tiež spraviť poučku v učebnici biochémie neplatnou, hoci si to učiteľ neuvedomí! To sa týka aj Wolfovho zákona.\n\n\n\n\n\n\n\nAj preto je konzumácia živočíšnych potravín s dostatkom medi a železa kritická. Keď sa však zamyslíš sám nad tým, ako priemerný človek funguje dôjde ti, že chôdza na boso a grounding sú takmer vylúčené. To znamená, že tento zdroj elektrónov máme minimálny. \n\n\n\n\n\n\n\n\n\n\n\n\n\n\n\n\n\n\nDruhá vec je strava bohatá na deutérium a chudobná na DHA a vodík, čo opäť znamená menej elektrónov. Väčšina z nás je teda závislá na plnej štruktúre vody v mozgu a teda aj od epifýzy, no ako už v ďalších článkoch zistíš, na to, aby sa z mozgu elektróny dostali, axóny neurónov musia byť dobre myelinované. No a toto je problém, pretože bábätko sa rodí nemyelinované.\n\n\n\nŽeny sú dokonca až do dospelosti myelinované schválne menej ako muži. O týchto veciach som ti základ písal v článku o Tehotenstve a vývoji detskej hlavičky.\n\n\n\nAk však k tomu zarátaš nedostatok elektrónov, akému dnes ľudia čelia, dôjde ti, prečo okolo seba vidíme toľko problémov a dokonca aj začiatok osteoporózy a problémy so stavcami u mladých. Tiež prečo majú ženy viac autoimunitných problémov a to aj s črevom.\n\n\n\n\n\n\n\nUvedom si, že mozog je bod A, zatiaľ čo končatiny, či stavce sú bod B. Ak ide nejaký náklad (napr. elektrón) z bodu A do bodu B a niečo sa po ceste pokazí alebo sa vyskytne nejaká prekážka, je vždy menšia šanca, že sa náklad doručí do miesta B. No a čím bližšie k bodu A, tým šanca na doručenie vzrastá, keďže vzdialenosť na prekonanie je menšia a menšia. \n\n\n\nPresne preto majú mladí ľudia viac problémov so stavcami v oblasti L, ktorá je od mozgu najďalej….jednoduchšie to už napísať neviem, tak verím, že chápeš!\n\n\n\nhttp://www.platnicka.sk/wp-content/uploads/2015/02/stavba-chrbtice-a-stavce.jpg\n\n\n\n\n\n\n\nZmena POLA = ZMENA HRY\n\n\n\nDnešný článok už „seknem“ niekde tu, pretože je v ňom veľmi veľa, takže ťa nechcem zahltiť, no niečo ešte napíšem a už nabudúce pokračujeme.\n\n\n\nStavec si určite niekedy videl na nejakom obrázku. Podobne ako naša hlava a subarachnoidálny priestor, aj stavce sú jednak obkolesené vodou. Voda medzi nimi je viskózna (viac EZ), vďaka čomu sa stavce dobre pohybujú. Stavce sú tiež v kontakte s miechou, kade preteká mozgomiešny mok, ktorý stavce zásobuje a zároveň je tento mok taktiež v istom priestore.\n\n\n\n\n\n\n\n\n\n\n\n\n\n\n\n\n\n\nPrečo ti to vravím? Pretože rovnako ako v tvojom mozgu, aj v mieche a medzi stavcami záleží na štruktúre vody. Čím hustejšia a viac štrukturovaná, tým lepšie. Naopak čím má kvalitu horšiu, tým viac zväčší objem a začne tlačiť = bolesť. Toto sa deje, ak voda prichádza o elektróny. Presne preto som ti vravel, aby si sa sústredil na vodu vo svojom tele a až potom na tú, ktorú piješ!\n\n\n\n\n\n\n\nSkús si teraz predstaviť Futbalové Ihrisko!\n\n\n\nFutbalové ihrisko je akože tvoja mitochondria, pričom okolité POLE určuje jej veľkosť. Bežné normované zápasové ihrisko ma rozmery 110 x 72 m s hracou plochou 105 x 68 m. Na tomto ihrisku teda futbalisti behajú a hrajú zápas. Teraz si predstav, že by sme toto ihrisko roztiahli a zväčšili na 200 x 150 metrov. No čo? Hralo by sa lepšie? …asi Horšie, pretože futbalisti by zrazu nevládali. \n\n\n\nNiečo podobné sa deje v tebe a aj s vodou v mozgu a mozgomiešnym mokom. Ako už čoskoro zistíš, táto voda tiež suplementuje regeneračný jednosmerný elektrický prúd, ktorý objavil Becker, ktorý je asociovaný s regeneráciou každého tkaniva v tele, vrátane kostí aj stavcov.\n\n\n\n\n\n\n\nNa toto sa pozrieme bližšie pri ďalšom článku o neurónoch aj mozgu, no hlavne vo webinári o spánku, kde sa dozvieš veci, ktoré sa už inde nedozvieš. Takže to určite nechceš premeškať.\n\n\n\nKam a prečo by sa mohol posunúť zdravotnícky sektor, no zrejme sa tak nestane?\n\n\n\nSlová vyššie sú dôvod, prečo strata fotoelektrického efektu (napr. obliekanie sa, okuliarmi, opaľovacie krémy,…) a strata groundingu (každý nosí topánky), nosenie mobilu vo vrecku blízko L1 až L6 aj orgánom ako pečeň, či pankreas, začína proces fyzickej degenerácie, ktorý dnes vidíme všade okolo.\n\n\n\n\n\n\n\nTiež je to pre mňa smutné aj z toho dôvodu, že to občas vidím aj pri návšteve v nemocniciach, kde chodí čoraz viac a viac ľudí, aj mladých ľudí s problémami s kosťami, chrbticou, migrénami,… pričom ich zvyčajne v čakárni vidieť s bluetooth slúchadlami v uchu, ktoré samé o sebe dokážu vyvolať dekalcifikáciu niektorých častí tela, tiež hľadia do nechránenej obrazovky mobilu pripojeného obojsmerne na novú sieť,…\n\n\n\nZároveň však lekár s pacientom zvyčajne rieši iba kde a čo ho bolí, následne aké vyšetrenia mu spraví a aké lieky predpíše. Nikdy (alebo aspoň takmer nikdy) sa ho však nespýta ako sa stravuje, či má dostatok železa, medi a DHA v strave, či spáva aspoň 8 hodín, či dbá na Cirkadiálny rytmus, či trávi čas aj vonku a v prírode, či nosí pri sebe a pri časti tela, s ktorou má problém zapnutý mobil, či sa pravidelne hýbe,…\n\n\n\nAko vidíš, otázky sú možno pre niekoho zvláštne, pre zavedenie do bežnej praxe, takmer nezmyselné, no a práve to je ten dôvod, prečo ti vždy prízvukujem, že len ty musíš prevziať kontrolu nad sebou. Žiaľ, nemyslím si, že niekedy príde politik alebo organizácia, či inštitúcia, ktorá ti zariadi krásny, šťastný a zdravý život za Teba.\n\n\n\n\n\n\n\n\n\n\n\n\n\n\nAj preto ťa pozývam na dôležitý webinár o spánku .\n\n\n\nV danom webinári získaš súvislosti, kontext a praktické Rady, ktoré už inde, ani v budúcich blogoch nenájdeš! Ak teda patríš k pravidelným čitateľom, zodpovedným ľuďom, tento webinár je pre teba „MUST“. \n\n\n\n\n\n\n\nVeď ako stojí aj v popise – Každý, aj laik vie, že spánok je ALFA – OMEGA všetkého. Každý chce mať veľa energie, byť zdravý, môcť cez deň športovať, pracovať,… no a všetko to začína práve Spánkom a teda našou regeneráciou = prípravou na nový deň.\n\n\n\nHeslo by preto malo znieť: „Chceš byť Zdravší a zvládať viac Stresu? Chceš podávať lepší Výkon?  OK…tak sa zameraj na regeneráciu alias na SPÁNOK!“\n\n\n\n\n\n\nWebináreZáznam webináru: Spánok, bdenie a regeneráciaAko znie heslo Inteligentného človeka? \"Chceš byť Zdravý a podávať lepší Výkon? Chceš zvládať viac Stresu? OK...tak sa zameraj na regeneráciu a teda na SPÁNOK!\" Spánok je…49,90 €KúpiťInformácie v tomto webinári Vám raz a naždy zmenia pohľad na regeneráciu a spánok!\nViac informácií Objednať Webinár >>\n\n\n\n\n\n\n\n\n\n\nZáver a zhrnutie + Pozvánka\n\n\n\nDúfam, že sa ti dnešný náročný, no dôležitý článok páčil, ak áno, kľudne ho zdieľaj ďalej a už nabudúce pokračujeme. Pozrieme sa konkrétne na neuróny, mozog a ukážeme si kde presne sa spomínaný regeneračný jednosmerný elektrický prúd, ktorý regeneruje kosti, ale aj iné tkanivá, nachádza. Určite nechceš zmeškať!\n\n\n\n\n\n\n\nTiež ti dávam do pozornosti ako naposledy aj nadchádzajúci Workshop, ktorý bude už 19. Novembra v Bratislave a si naň srdečne pozvaný.\n\n\n\nNižšie máš odkaz, kde nájdeš všetky dôležité info, popis, cenu aj možnosť registrovať sa. Počet miest je v rámci kapacity priestoru obmedzený na cca 15 ľudí a ak ťa tvoj Software, ale aj Hardware zaujíma a chceš ho trošku Spoznať a možno aj „Hacknúť„, verím, že sa vidíme. 🙂 \n\n\n\n\n\n\n\nRegistrácia aj všetky informácie nájdete TU >>\n\n\n\n\n\n\n\n\n\n\nNo a my dvaja sa čítame alebo počujeme už pri ďalšom článku, tak zostaň naladený 😊\n\n\n\n\n\n\n\n\n\n\n\n\n\n\n\n\n\n\n\nReferencie, citácie a odkazy na použité zdroje:\n\n\n\nhttps://ortopedickymagazin.sk/kostna-dren-a-jej-funkcie/?utm_source=rss&utm_medium=rss&utm_campaign=kostna-dren-a-jej-funkcieRóbert O. Becker – kniha Body ElectricRobert Becker, Evidence for a Primitive DC Electrical Analog System Controlling Brain Function, Subtle Energies, Volume 2, Number 1, strana 76-77https://www.123led.sk/led-diody-technicke-udaje/https://sk.wikipedia.org/wiki/Piezoelektrick%C3%BD_jav",
  "date": "2022-10-07T00:00:00+02:00",
  "excerpt": "",
  "scraped_at": "2025-07-01T16:21:55+02:00",
  "word_count": 4433
}