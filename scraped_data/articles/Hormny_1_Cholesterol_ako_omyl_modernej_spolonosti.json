{
  "url": "https://jaroslavlachky.sk/hormony-1-cholesterol-ako-omyl-modernej-spolocnosti/",
  "title": "Hormóny #1 Cholesterol ako omyl modernej spoločnosti",
  "content": "Vítam ťa pri novej sérií článkov, v ktorej sa pozrieme na hormóny. S hormónmi dnes majú ľudia veľa problémov a práve táto séria ti v mnohom pomôže a tiež v nej zistíš, ako mnohé problémy zvrátiť aj ako svoje hormóny sledovať.\n\n\n\nDnešný článok vsúvam schválne do série o Čreve, pretože v nej budeme pokračovať ďalej a už v nasledovných článkoch sa dočítaš aj o cholesterole a jeho význame v čreve a tieto info sa ti môžu zísť.\n\n\n\nDnes sa teda pozrieme konkrétne na Cholesterol a zistíš, prečo sa z neho stal pred pár rokmi moderný strašiak spoločnosti, no neprávom! Pozrieme sa trochu do histórie, kde zistíš, kto stojí za týmto medicínskym omylom.\n\n\n\n \n\n\n\nP.S. Článok si môžeš vypočuť aj ako nahovorený Audio podcast a nájdeš ho TU! \n\n\n\n\n\n\n\n\n\n\n\n\n\n\n\nSUMÁR ČLÁNKU\n\n\n\nAkú jednu vetu stačí povedať človeku, ktorý sa ťa spýta Prečo nie je cholesterol zlý?Koľko cholesterolu si naše telo tvorí samo?Prečo je znížený cholesterol horší, ako keď je zvýšený?Naozaj majú ľudia s nižším cholesterolom vyššie riziko úmrtia aj rakoviny?Naozaj môže prezident Eisenhower za toto moderné šialenstvo s cholesterolom?Aký je rozdiel medzi koreláciou a kauzalitou?Prečo majú ľudia pred infarktom v krvi vyšší cholesterol, ale aj keto látky?A ešte omnoho viac\n\n\n\n\n\n\n\nCholesterol = život\n\n\n\nDnešný článok bude veľmi jednoduchý, laický, nebude v ňom veľa odborného, no verím, že ti okamžite otvorí oči (ak ešte stále veríš tomu, že je cholesterol zlý) a tým ostatným dá do rúk dôležité informácie a tiež zopár bodov z histórie, kde a prečo sa to všetko začalo, aby ste pochopili, prečo ste to len VY, KTO MUSÍ ZA SVOJ ŽIVOT, ALE AJ ZDRAVIE PREVZIAŤ ZODPOVEDNOSŤ DO VLASTNÝCH RÚK!\n\n\n\nCholesterol je niečo, bez čoho by sme nežili. Bodka. Táto jedna veta by vlastne čisto teoreticky mala stačiť a mohol by som takto ukončiť aj celý článok. Žartujem 😀 hoci je to pravda.\n\n\n\nViac ľudí sa o cholesterol zaujíma, alebo zaujímalo, aj mňa osobne sa viacerí pýtali na to, ako by som nejakému doktorovi vysvetlil, prečo cholesterol nie je zlý, prečo by sa ho liekmi nemali snažiť nasilu znižovať, alebo prečo nasýtené tuky nie sú zlé, apod., no koniec koncov, táto jediná veta, že „Bez cholesterolu by nebol komplexný život“ je naozaj postačujúca.\n\n\n\nAk by si totižto naozaj začal hľadať informácie o tom, z čoho sú naše bunky zložené, z čoho sa tvoria steroidné hormóny, alebo vitamín D3, bez ktorého neprežijeme, alebo prečo naše telo vždy pri akomkoľvek strese zvýši tvorbu LDL cholesterolu (ako si to čítal aj naposledy) dôjde ti, že cholesterol je naozaj dôležitý stavebný kameň. A ak akýkoľvek odborník na toto odpovie, ale veď… daný hlas, ktorý z neho ide je len výsledkom toho, čo odmala, od učiteľov, lekárov a médií počúvame. \n\n\n\n\n\n\n\n\n\n\n\n\n\n\n\n\n\n\n\n\n\n\n\nKoľko cholesterolu si naše telo tvorí samo\n\n\n\nZapamätaj si teda, že BEZ CHOLESTEROLU BY NEBOL ŽIADNY ŽIVOT. Každá bunka v tvojom tele si ho vytvára a zároveň takmer každá bunka, hormóny a všetko, čo sa v tele tvorí ho potrebuje. Podobne ako ATP, ak by sa prestal cholesterol v tele tvoriť, zomrieš. \n\n\n\nNaše ľudské telo potrebuje každý deň zhruba 1 až 3 gramy cholesterolu. [R] To znamená, že nezávislé od stravy, vždy ho v tele syntetizuje. Potrebuje ho na mnohé veci ako napríklad tvorbu všetkých hormónov (hlavne chlapov zaujme, že testosterón a rastový hormón sa z neho tvoria), na tvorbu novej kože, buniek, svalov, kostí, na správne fungovanie mozgu, na detoxikáciu v tele, a vlastne asi na všetko.\n\n\n\n\n\n\n\n\n\n\n\n\n\n\n\nTu máš ďalší zaužívaný omyl. To, koľko cholesterolu zješ v strave, neovplyvní jeho hladinu v krvi takmer vôbec. [R] Už o týždeň v ďalšom článku o Čreve a FIAF sa dočítaš, ako sa ti v krvi VLDL mení na ILDL až LDL, či HDL a potom ti hneď bude jasné, že ak cholesterolu prijmeš v strave viac, jednoducho sa ti po jedle zvýšia v krvi chylomykróny (VLDL), ktoré cholesterol po tele roznesú a stane sa z neho LDL až HDL, no a tvoja pečeň aj zvyšok tela ho jednoducho nebude musieť toľko syntetizovať. Naopak ak ho v strave prijmeš menej, telo si ho viac vytvorí. Všetko záleží od aktuálnej potreby tela.\n\n\n\nČím menej cholesterolu teda zješ, tým viacej si ho telo vytvorí samo a naopak. Cholesterol sa tvorí takmer v celom tele, no najviac sa ho syntetizuje v pečeni, nadobličkách, tráviacom trakte a v pohlavných žľazách. Všímaj si mimochodom, aké orgány spomínam, pretože práve tam máme vysokú spotrebu proteínu NADPH a teda vyžadujeme funkčný pentózový cyklus. Bez pentózového cyklu nebude teda tvoriť ani dostatok cholesterolu, glutatiónu, ale ani steroidných hormónov.\n\n\n\n\n\n\n\n Webinár #20 z prémium členstva \n\n\n\n\n\n\n\nPrečo majú ľudia s nižším cholesterolom vyššie riziko úmrtia\n\n\n\nVráťme sa teraz k tvorbe cholesterolu. V dnešnej dobe už aj doktori mnohé veci vnímajú inak, no stále je tu ešte veľa poloprávd a dezinformácií. Hlavne o tom, že ak má niekto cholesterol zvýšený, alebo naopak znížený. Po pravde, ak si v krvi necháš zmerať celkový cholesterol a uvidíš tam akékoľvek číslo, daný údaj neznamená NIČ. A to myslím absolútne NIČ.\n\n\n\nMôžeš mať teda vysoký cholesterol a dožiť sa vysokého veku v zdravý, no rovnako ho môžeš mať nižší. No po pravde, ľudia s nízkym cholesterolom majú vyššie riziko rakoviny, nečakaného úmrtia, a srdcovo-cievnych chorôb, ako ľudia s vyšším cholesterolom. Po článkoch o mitochondriách, kde si videl ako sa tvorí ketón a cholesterol by ti mal byť jasný dôvod prečo\n\n\n\nA rovnako, ti odporúčam, polistovať na stránke www.ncbi.nlm.nih.gov (čo je stránka, kde je veľa vedeckých štúdií). Podľa kľúčových slov, ktoré napíšeš do vyhľadávača, môžeš hľadať štúdie aké len chceš a o čomkoľvek. Nájdi si tie ohľadom cholesterolu, zdravia a podobne a zistíš, že tí ľudia, čo mali nižší cholesterol sa práve dožili menej. Tu ti ponúkam hneď prvú a za ňou aj druhú.\n\n\n\nAk chceš štúdií viac, odporúčam navštíviť NCBI no priprav sa, že budeš čítať dokedy neodpadneš únavou. Teraz sa pozrime, ako vlastne celý tento „ošiaľ“ s cholesterolom vznikol. Asi ťa neprekvapí, keď ti poviem, že je v tom politika a konkrétne prezident Eisenhower.\n\n\n\n\n\n\n\nPrezident Eisenhower ako počiatočná iskra pre cholesterol\n\n\n\nTiež si treba uvedomiť, že toto celé ohľadom vysokého cholesterolu vzniklo niekde okolo roku 1955, keď umrel na infarkt prezident Eisenhower. [R, R] Jeho smrť v r. 1969 bola významná a potreboval sa nájsť „vinník“. Vedci preto pozerali rôzne štatistiky a hľadali korelácie a našlo sa ich niekoľko.\n\n\n\nPred tým ako budem pokračovať rýchlo vysvetlím, čo je to Korelácia, a čo je to Kauzalita. Mnohí vedia, no niekto možno nie.\n\n\n\n„Korelácia je niečo, kedy sa za nejakých okolností opakujú nejaké javy, ale navzájom spolu nesúvisia.“ Napríklad: v zime vtáky odlietajú do teplých krajín a zároveň v zime vodiči prezúvajú gumy na aute. Toto sa deje, ale nesúvisí to spolu. Druhý dej nie je dôsledkom prvého. Možno teda prehlásiť, že kvôli odletu vtákov do teplých krajín vodiči prezúvajú gumy? Ťažko. Presne toto je príklad korelácie. „Kauzalita je zasa vtedy, kedy jeden jav priamo spôsobí druhý. Teda druhý jav je dôsledkom prvého“. Napríklad: Keď v zime mrzne a zamrzne jazero. Možno teda prehlásiť, že zamrznuté jazero je dôsledok tej zimy a zníženia teploty vonku. Toto je príklad korelácie, ale aj kauzality. \n\n\n\nUž aspoň trochu chápeš ten rozdiel? Na toto sa dá nájsť veľa vtipných príkladov a napíšem ti ešte jeden, aby si chápal a následne prejdeme k cholesterolu.\n\n\n\n\n\n\n\nKorelácia neznamená kauzalitu\n\n\n\nPredstav si, že by naši Slovenskí hokejisti šli na MS a po žiadnom zo zápasov by si neoprali dresy a majstrovstvá by vyhrali. Pravdepodobne by na poslednom zápase trochu smrdeli, no teraz si predstav, že by prišiel niekto veľmi inteligentný a prehlásil by, že naši hokejisti vyhrali preto, pretože si neprali dresy a tak nabudúce, pri ďalších zápasoch musia ísť v špinavých dresoch.\n\n\n\nKorelácia medzi tým je, ale neznamená to kauzalitu (dôsledok). Ak by potom napríklad dres oprali a zápas by naozaj prehrali, niekto by mohol prehlásiť, že za to môžu opraté dresy. No očividne to je omyl. Verím, že rozumieš.\n\n\n\nA teraz späť k cholesterolu, nejakým koreláciám a k prípadu s prezidentom. Práve zvýšený cholesterol v jeho krvi bolo to, čo nadhodilo zopár ľuďom pekne do karát, aby z neho mohli spraviť verejného strašiaka a zároveň nahralo do karát iným korporáciám v tom, aby z ľudí spravili otrokov cereálií. No zaujímavé bolo tiež, že sa našla aj veľká korelácia medzi fajčením a srdcovo-cievnymi chorobami. O tomto ti nemusím prikladať žiadne štúdie, vieš si ich na mihnutie oka nájsť. No hádaj čo.\n\n\n\nPrezident Eisenhower bol známy tým, že fajčil niekoľko krabičiek cigariet denne. [R] Keď sa však nad tým zamyslíš, fajčenie je celkom slušný, no konzumácia vajec a slaniny, ako to robili naši predkovia, už nie.\n\n\n\n\n\n\n\nFajčenie a cholesterol = rovnaká korelácia\n\n\n\nPrečo teda nespraviť bizniss z oboch? Čo tak cigarety očistiť, respektíve fajčenie zbaviť viny a naopak cholesterol očierniť a môcť jednak podporiť bizniss s predajom spracovaných sacharidov plných deutéria, no tiež rozbehnúť bizniss s predajom statínov, ktoré cholesterol znižujú? Celkom geniálne, čo povieš?\n\n\n\nKeď sa však zamyslíš nad tým, čo statíny robia, že sú v podstate otravou pre mitochondrie a zároveň, že dnes je na krabičkách cigariet uvedené, že ľudí zabíjajú, je to viac ako do oči bijúce. Avšak ľudia sa už na cigaretách stali závislí až príliš a nevzdajú sa ich, aj napriek neustále sa zvyšujúcim cenám a tiež sa len tak nevzdajú „zdravých“ cereálií alebo BIO šalátov, keď cez krásne osvetlené obrazovky počúvajú, aké sú zdravé.\n\n\n\nVerím, že nemusím zdôrazňovať, ktorá z týchto dvoch štatistík (korelácií) sa použila v médiach, pomocou ktorej sa vysvetlilo úmrtie prezidenta. Nápoveda, korelácia s fajčením to nebola. Práve tu sa začalo toto celé ohľadom cholesterolu. \n\n\n\n\n\n\n\n\n\n\n\n\n\n\n\nKeď sa potom zamyslíš ešte aj nad tým, že ľudské telo pri akomkoľvek strese zvýši produkciu cholesterolu, pretože ho potrebuje dôjde ti, prečo sú statíny jedny z najpredávanejších liekov na svete a zároveň zabili viac ľudí, ako iné lieky (teda aspoň podľa mňa). Už v nasledovných článkoch pri Čreve a mozgu sa aj k cholesterolu vrátim a pochopíš ešte lepšie.\n\n\n\nDnešný článok však má byť veľmi stručný a hlavne výstižný a tak ti dám ešte zopár pekných prirovnaní a korelácií, ktoré verím môžeš použiť aj vtedy, ak sa ťa niekedy niekto spýta, prečo preboha jedávaš toľko vajec, alebo nasýteného tuku alebo či sa nebojíš o svoj cholesterol? (A úprimne, ruku hore, kto ešte niečo takéto nepočul).\n\n\n\n\n\n\n\nĽudia s väčším chodidlom (ne) vedia lepšie čítať ?\n\n\n\nTeraz použijem jeden pekný príklad s topánkami a deťičkami.\n\n\n\nPodľa logiky vedcov, akú si čítal vyššie (teda, na základe korelácie), sa dá usúdiť, že čím má človek väčšie číslo topánok, tým vie lepšie čítať. Áno dobre vidíš.\n\n\n\nTeda ak má muž topánku číslo 9 a jeho manželka má len 6, tak on lepšie číta ako ona. No neznie to smiešne? Predpokladám, že keby toto povieš teraz svojej žene, asi by ti niečo na to (nepekné) povedala.\n\n\n\nAvšak podľa logiky s cholesterolom je to presne tak. Teda ak vedľa seba postavíme 2 ľudí, a nič o nich nezistíme, iba ich číslo topánky, môže prehlásiť, ktorý lepšie číta a svojim spôsobom aj to, ktorý z nich je viac vzdelaný.\n\n\n\nV rýchlosti to rozviniem, aby si pochopil. Keď sa pozrieš na verejné štatistiky zistíš, že je vysoká korelácia v tom, že čím deti viac stárnu (od detstva, až po dospelosť), tým im viacej rastie noha. Toto nikto nepoprie. Tiež je korelácia v tom, že čím sú deti staršie, tým chodia do vyššieho ročníka v škole. Ďalej existuje korelácia v tom, že čím sú deti vo vyššom ročníku v škole, tým viacej čítajú. Toto tiež nikto nepoprie, keďže v škole sa berie stále ťažšie učivo, je to logické.\n\n\n\nAk si z tohto spravíš graf, kde uvedieš všetky tieto údaje, tak budeš vidieť koreláciu medzi veľkosťou topánok a čítaním a teda aj vzdelaním človeka. No dá sa teraz urobiť záver, len na základe tejto korelácie? Že človek, ktorý má väčšie číslo topánok vie lepšie čítať? Dá sa, ale moc to nedáva zmysel, a je to celkom hlúpe, čo myslíš?\n\n\n\n\n\n\n\n\n\n\n\n\n\n\n\nPresne takýmto spôsobom sa začal šíriť aj „nezmysel“ ohľadom cholesterolu, no ty už dúfam vieš, prečo by si mal tento nezmysel nie len spochybňovať, ale úplne ho hodiť za hlavu. Ako aj v ďalších článkoch tejto série, ale aj série o Čreve zistíš, cholesterol má naozaj viac úloh, ako by sa zdalo, no pre teba na dnes stačí vedieť to, že je to stavebný materiál pre steroidné hormóny.\n\n\n\nPráve preto je aj jeho hladina v krvi spolu s ketónmi vždy zvýšená u ľudí pred infarktom. [R] Korelácia tu je, no nie kauzalita. Ten cholesterol, rovnako ako zvýšené keto látky sú totižto spôsob, ako sa srdcové bunky a mitochondrie snažia v posledných chvíľach zachrániť.\n\n\n\nJe to rovnaké, ako keď na letisko príde autobus, v ktorom sedí terorista s bombou, ktorý letisko odpáli a niekto potom prehlási, že na vine je autobus. Je na vine autobus? Nie. Zabránime teda výbuchu tak, že stopneme všetky autobusy? Nie. Terorista nájde iný spôsob. Rovnako je to pri meraní LDL alebo celkového cholesterolu v krvi.\n\n\n\n\n\n\n\nZáver\n\n\n\nVerím, že sa ti dnešný článok páčil, a tiež, že si aspoň jedno použité prirovnanie zapamätáš, prípadne ho aj použiješ. Ak myslíš, že môže článok niekomu pomôcť, kľudne ho zdieľaj.\n\n\n\n\n\n\n\nAk chceš byť informovaný medzi prvými o zverejnení nového článku, zanechaj mi nižšie email a dostaneš upozornenie.\n\n\n\nNa záver ti dávam do pozornosti PRÉMIUM ČLENSTVO, ktoré ťa posunie míľovými krokmi vpred. Vieš si vybrať z viacerých, od lacného strieborného, až po napr. Platinové, v ktorom získaš množstvo výhod, zliav, všetky moje produkty a knihy, prístup ku všetkým webinárom, nonstop podporu na fóre, či „osobné“ stretnutia so mnou pri živých webinároch.\n\n\n\n\n\n\n\nA rovnako ti dávam do pozornosti možnosť zakúpiť si Balíček oboch tlačených kníh Spoznaj Svoju Biológiu v ZĽAVE spolu s opaľovacím protokolom aj poštovným ZDARMA. Môžeš balíček využiť pre seba, svoje posunutie sa ďalej a tiež ako darček pre niekoho 🙂 \n\n\n\n No a my dvaja sa čítame alebo počujeme už pri ďalšom článku tak zostaň naladený \n\n\n\n\n\n\n\n 125,80 €  89,50 € + poštovné ZDARMAViac o balíčku sa dozvieš TU. \n\n\n\n\n\n\n\n\n\n\n\n\n\n\n\nReferencie, odkazy, linky a štúdie:\n\n\n\nhttps://www.news-medical.net/health/Cholesterol-Physiology.aspxhttps://www.healthline.com/nutrition/dietary-cholesterol-does-not-matterhttps://www.ncbi.nlm.nih.gov/pubmed/11502313 https://www.ncbi.nlm.nih.gov/pubmed/7586337https://www.history.com/this-day-in-history/eisenhower-dieshttps://financialpost.com/opinion/book-excerpt-lipophobia-and-the-bad-science-diethttps://potus-geeks.livejournal.com/638921.htmlhttps://pubmed.ncbi.nlm.nih.gov/8772754/",
  "date": "2021-11-20T00:00:00+01:00",
  "excerpt": "",
  "scraped_at": "2025-07-01T16:23:15+02:00",
  "word_count": 2059
}