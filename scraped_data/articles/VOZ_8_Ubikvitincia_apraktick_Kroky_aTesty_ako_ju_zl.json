{
  "url": "https://jaroslavlachky.sk/voz-8-ubikvitinacia-a-prakticke-kroky-a-testy-ako-ju-zlepsit/",
  "title": "VOZ #8 Ubikvitinácia a praktické Kroky a Testy ako ju zlepšiť",
  "content": "V dnešnom článku spoznáš Praktické Kroky a Tipy ako merať (kvantifikovať) svoju ubikvitináciu aj ako ju Pribrzdiť a kontrolovať!\n\n\n\nNajskôr ti predstavím jednoduché testy (krvné testy ako serotonín, vitamín D, močovina, a iné), tiež nejaké subjektívne ako kvalita spánku, apod., a následne sa pozrieme na to, ako ju Brzdiť/Kontrolovať 3 hlavnými krokmi. Poďme na to!\n\n\n\n\n\n\n\nSUMÁR ČLÁNKU\n\n\n\n\nKrátke zopakovanie čo je to Ubikvitinácia\n\n\n\nPraktické Kroky/Tipy ako svoju ubikvitináciu zistiť (kvantifikovať) ako:Využívanie modrého svetla verzus uEMP (viac DHA alebo Vitamín A)\n\n\n\nMočovina/Kreatinín – Dehydratácia\n\n\n\nMeranie Kortizolu (kortizol v slinách test)\n\n\n\nMeranie serotonínu (test na serotonín v krvi/moči a vyhodnotenie)\n\n\n\nSpánok a jeho kvalita\n\nCholesterol, Vitamín D, selén, glutatión a ďalšie\n\n\n\n\n\nPraktické Kroky po tom čo svoju Ubikvitináciu trochu spotnáš, ktoré ti ukážu ako ju aspoň zo začiatku ako laik Riešiť!\n\n\n\nZáver, zhrnutie, nejaké tie tipy a body na závere\n\n\n\n\n\n\n\n\n\n\n\n\nO čom to dnes bude\n\n\n\nVerím, že posledný článok si čítal, pretože dnes budem stručný, no budem nadväzovať. Tiež ti odporúčam mať pozreté tieto články a ideálne ak ich máš už doma vytlačené (praktické pdf protokoly) a aplikuješ. Všetko v nich totiž bolo a dnes to iba doplníme/pospájame.\n\n\n\n\nhttps://jaroslavlachky.sk/voz-7-co-je-ubikvitinacia-alias-nahradzanie-proteinov/\n\n\n\nhttps://jaroslavlachky.sk/cirkadialny-protokol-1-optimalna-strava/\n\n\n\nhttps://jaroslavlachky.sk/adaptacia-na-chlad-2-protokol-ako-sa-adaptovat-na-chlad/\n\n\n\nhttps://jaroslavlachky.sk/ako-spravit-z-koze-solarny-pancier-alias-tvoj-solarny-mozol/\n\n\n\n\nA ak patríš k prémium členom, o to väčšia výhoda, hlavne po posledných cca 4 webinároch a tiež viacerých praktických protokoloch.\n\n\n\n\n\n\n\n\n\n\n\n\n\n\n\nRýchle zopakovanie – Čo je to ubikvitinácia\n\n\n\nRýchlo si zopakujme, čo je to tá ubikvitinácia. Tiež prízvukujem, že som ti schválne písal aj kontext, ako funguje v prírode, aby si videl, že sa nemáš na veci pozerať iba čierno bielo.\n\n\n\n\nKeď je v tvojom tele nejaký proteín príliš zoxidovaný (stratil elektróny a klesol jeho Redox), už nedokáže byť správne hydratovaný a transformovať v bunke energiu, bunka aktivuje ubikvitín a stimuluje ubikvitináciu. Pre bunku a je to signál, že je proteín neefektívny, treba ho zahubiť a nahradiť novým!\n\n\n\n\nKeď je proteín teda zlý, nahradíme ho, na čo potrebujeme roztvoriť DNA, syntetizovať ho z génov, stavebný materiál (aminokyseliny zo stravy) a tiež veľa ATP. Toto už vieš. Ako teda vidíš, nie je to iba čierno-biele.\n\n\n\n\n\n\n\nTento proces potrebujeme, napríklad keď sme chorí, keď máme vážny problém, keď sa mladý človek vyvíja v dospelého, alebo keď sa medveď na jeseň stane takmer cukrovkárom, no v zime sa „vylieči“.\n\n\n\n\nAj tvoje telo v závislosti od Redoxu svojich proteínov spúšťa ubikvitináciu vtedy, kedy potrebuje. No ako to už býva v prírode zvykom, sú tu isté cykly, ako napr. sezóny (4 ročné obdobia), ktoré nám v tom pomáhajú.\n\n\n\n\nKeď si spomenieš povedzme na veľké vyhubenia, malo by ti niečo dôjsť. Keď sa život skoro zahubil, a planéta bola zahalená mrakom, napríklad po dopade meteoritu, Redox všetkého živého na planéte sa logicky znížil a ak by sme nemali k dispozícií dobu ľadovú (Adaptácia na chlad), neboli by sme tu.\n\n\n\n\n\n\n\nTakto príroda zredukovala množstvo ubikvitinácie, aby živočíchy spiace v snehu dokázali prežiť, hybernovať, nemuseli toľko nahrádzať svoje proteíny (a teda ani toľko jesť), a zároveň boli schopné betaoxidovať!\n\n\n\n\n\n\n\n\n\n\n\n\n\n\n\n\n\n\nAko kvantifikovať (rozoznať), na koľko je moja Ubikvitinácia stimulovaná\n\n\n\nAktivácia ubikvitinácie rozhoduje o tom, koľko proteínov budeš nahrádzať a teda aj či si ho môžeš dovoliť jesť menej, na večeru, na raňajky, alebo ho potrebuješ viac. Je to veľmi intuitívne, no často na to ľudia zabúdajú. Aj chorí človek, ktorý hojí zlomeninu, vyžaduje viac spánku, odpočinku, regenerácie a stavebného materiálu.\n\n\n\nSo znižujúcim sa redoxom a dehydratáciou, ktoré zvyšujú ubikvitináciu je to rovnaké, hoci to tak nie je vidieť navonok (nesúď knihu podľa obalu!)\n\n\n\nOpäť prízvukujem aj Členstvo, pretože sme si o tomto hovorili s členmi vo Februárovom QaA.\n\n\n\n\n\n\n\nNedostatok Vody v bunke (dehydratácia) = nízky Redox = znížený regeneračný jednosmerný elektrický prúd = znížená autofágia = vyššia stimulácia ubikvitinácie = vyššia spotreba ATP = toto je bod, kedy tvoja chuť na sacharidy (obzvlášť sladké) vzrastá.\n\n\n\n\n\n\n\nuEMP (elektronika, wifi, RF, EP, MP) \n\n\n\nuEMP (elektronika, wifi, RF, EP, MP) nás dehydratuje, zatiaľ čo DHA je zasa degradované najmä umelým modrým svetlom (viď články na blogu – Bazanov efekt).\n\n\n\nTo máš teda hneď prvý bod. Ak o sebe vieš, že tráviš väčšinu dňa takto, tvoja ubikvitinácia je stimulovaná viac.\n\n\n\nAk je to viac uEMP, zrejme si potrebuješ dať záležať viac na vode, ak modré svetlo, konzumuj častejšie potraviny s vitamínom A aj DHA (morské ryby, plody, ústrice,…).\n\n\n\n\n\n\n\n\n\n\n\nTvoj Spánok. O tomto si čítal naposledy tiež. Kvalitný Spánok a pocit energie cez deň si vieš zapisovať do denníčka! \n\n\n\nAk je kvalita tvojho spánku dlhodobo zlá, tvoja ubikvitinácia je zvýšená. Toto považuj za fakt. Aj preto je dnes dobre známe, že len jediná zlá noc nám zvýši chute na sladké.\n\n\n\n\n\n\n\nMočovina a Kreatinín spolu so Sodíkom a Draslíkom ako znak dehydratácie.\n\n\n\nToto rozoberať nemusíme, pretože to má každý rozobraté či už v členstve, alebo MasterClass Krvné Testy. Sú tam presné hodnoty, výpočet ako si sledovať, a kedy usúdiť, že je dehydratácia vyššia.\n\n\n\nMočovina aj kreatinín stoja euro až dve, stačí ich len správne vydeliť, sodík by si mal mať vo všeobecnosti aspoň nad 139 mmol/l a draslík si sleduj dlhodobo. Ak klesá, tvoja voda v tele stráca štruktúru a prichádzaš o ATP.\n\n\n\nPrípadne si vieš rovno nadizajnovať krvné Testy Chem 7 (Glukóza, CO2, močovina, kreatinín, sodík, chlór, draslík)\n\n\n\n\n\n\n\nTvoj Diurnálny Kortizol, ideálne v slinách.\n\n\n\n\n\n\n\n\n\n\n\n\n\n\nKortizol má svoju diurnálnu krivku a odvíja sa priamo od práce a smeru víru mozgomiešneho moku a neoklameš ho. Ráno by mal byť najvyšší a s príchodom večera klesať. Ak je to opačne, alebo je neustále rovnaký, tvoj CR je narušený a hneď vieš, že tvoje hlavné cirkadiánne hodinky už „nešlapú“ rýchlejšie, ako ostatné v tele.\n\n\n\nTo znamená, že tvoja ubikvitinácia je zvýšená a to najviac v tkanive/orgáne, s ktorým máš problém!\n\n\n\nKortizol, ukážky, merania, kde a ako merať, ako vyhodnotiť,… sme si taktiež ukazovali v MasterClass-e.\n\n\n\n\n\n\n\nCholesterol, LDL cholesterol, TAG, Vitamín D, sDHEA\n\n\n\nAk si sleduješ pravidelne tieto markéry, tak o sebe vieš, ako pracuje tvoje črevo aj koža a či si viac „riadený“ slnkom, alebo chladom. Ak mávaš vyšší celkový aj LDL cholesterol, tvoje TAG by mali byť neustále nízke, tvoja hydratácia (močovina/kreatinín) v norme a tvoja spiroergometria by to mala potvrdiť, vyššou oxidáciou mastných kyselín a tiež Respiračným kvocientom.\n\n\n\nAk to chceš riešiť skrz krvné testy, rozbor mastných kyselín je tiež možnosť, a mal by si mať nízku kys. Palmitovú aj palmitolejovú a pomery Omega 3 ku Omega 6 v norme.\n\n\n\nAk mávaš cholesterol v norme (nižší), tvoje TAG by malo byť stále nízke a následne by sa ten síran, ktorý ti v krvi cholesterol v letných mesiacoch bez nutnosti LDL prepravuje, objaviť vo vyšších hodnotách vitamínu D (25-OH aspoň 50 a viac ng/mL = 125 a viac nmol/l) a tiež ako vyšší sDHEA (muži = aspoň 7 umol/L a viac, ženy = aspoň ¾ z ref.)\n\n\n\nAk sa ťa netýka ani jedno, teda máš vyšší cholesterol, nízke steroidy, nízky vitamín D, buď si istý, že tvoj HsCRP je vysoký a tvoje telo nemá dostatok síranu (zlé črevo + málo slnka), následkom čoho nemá ani dostatok melatonínu a naopak hromadí veľa deutéria. U teba je teda ubikvitinácia stimulovaná a je na tebe, ktorý z 2 riešení si zvolíš ako „brzdu“ (Slnko alebo Chlad).\n\n\n\nNezabúdaj, čo si sa naučil v poslednom článku: Hladina tvojho melatonínu, ktorý ti regeneruje mitochondrie aj bunky, je závislá na množstve DHA a vody v tvojom tele, ale aj na pohybe síry.\n\n\n\n\n\n\n\n\nČím menej DHA, síry a vody máš v nejakom tkanive (viď znaky vyššie), tým menej melatonínu vyprodukuješ a tým viac budeš stimulovať ubikvitináciu a menej autofágiu!\n\n\n\n\nTo máš teda ďalší dôvod, prečo odporúčam moderným ľuďom konzumáciu rýb plných DHA, nezávisle na sezóne.\n\n\n\n\n\n\n\nVitamín D a opaľovanie\n\n\n\nČím sme menej na slnku, tým menej síranu sa do krvi z pokožky uvoľní. To je logické. Menej síranu zo slnka znamená, že proteíny sa nedokážu dostatočne zredukovať („dobiť“) a ich ubikvitinácia vzrastie. Menej síranu zo slnka tiež znamená väčšia závislosť na Čreve a síru redukujúcich baktériach (o tomto si čítal článok VOZ #5).\n\n\n\nTieto baktérie prevládajú viac u karnivorských živočíchoch, čo ti poukazuje opäť na viac na ketogénnu stravu s dostatkom buď SLNKA (viď lev v púšti), alebo dostatkom DHA (ľadový medveď v chlade). Ty si zvoľ teda podľa seba, či chceš svoju ubikvitináciu stlmiť slnečným svetlom (správne opaľovanie sa a Solárny Mozoľ) alebo Adaptáciou na chlad.\n\n\n\nAk mi neveríš alebo si tieto veci chceš aj reálne merať, opäť využi svoj prirodzený vitamín D, cholesterol, a hormón sDHEA. Zmeraj si ich niekedy uprostred Zimy, kľudne ešte teraz, a potom niekedy v Apríli až Júni. V druhom prípade by mali byť vyššie. Ak je vysoký len cholesterol, no vitamín D ani sDHEA nereagujú automaticky vieš, že buď si dehydratovaný, chýba ti DHA alebo síran, či kombinácia viacerých.\n\n\n\nOpäť použijem príklad s autobatériou, ktorý často vravím členom vo webinároch. Ak ti auto nechce nakopnúť, čo spravíš? Skontroluješ autobatériu. Vyberieš ju, nabiješ, dáš do auta a štartuješ znovu. Ak ani potom nenakopne sú len 3 možnosti:\n\n\n\nBuď jej chýba destilovaná voda (dehydratácia), alebo nemá v poriadku štartovacie káble (málo DHA), alebo nevie držať náboj (kolagén/polovodiče v zlom stave). Vo februárovom QaA webinári som spomínal dokonca aj masáž, takže vypočuť, pretože tento znak môžete odhaliť aj sami, bez veľkých investícií.\n\n\n\n\n\n\n\n\n\n\n\nĎalší znak/krvný test pre ubikvitináciu – Serotonín v krvi\n\n\n\nTento markér si dávam samostatne, pretože množstvo otázok, aké som v minulosti k tomuto dostal, ani nespočítam, a možno teraz pochopíš, ak sa to týkalo aj teba, prečo ťa odpoveď nie vždy potešila.\n\n\n\nMeranie si serotonínu v krvi totiž nie je príliš relevantné a už vôbec ti nepoukáže na to, ako je na tom status tvojich neurotransmiterov, avšak dá sa z neho veľa usúdiť. Napríklad tvoja ubikvitinácia a následne aj status pohybu síry v tele, melatonínu a aj cirkadiánneho rytmu. Sleduj.\n\n\n\nSerotonín sa syntetizuje z tryptofánu, v tenkom čreve, ktorý je transkripčne aktivovaný sulfátom vitamínu D3. Potrebuješ teda vitamín D a aj síran. DHA má zasa následne obrovský vplyv na pôsobenie serotonínového receptora v postsynaptických neurónoch v čreve hneď za enterocytmi.\n\n\n\n\n\n\n\n\nToto je presne to miesto, na aké tvoje prokaryoty v čreve vysielajú kvantá svetla. A práve toto svetlo je potrebné na to, aby ho vďaka DHA enterocyty vo výsteľke čreva zachytili a mohli konvertovať tryptofán na serotonín a ten zasa sulfátovať až na melatonín sulfát. [R]\n\n\n\n\n\n\n\n\n\n\n\n\n\n\n\n\n\n\n\nVidíš tú rovnicu? Proteín tryptofán vyžaduje vitamín D (mysli UV svetlo), aby sa konvertoval na serotonín, a ten ho vyžaduje opäť, spolu s dobrým mikrobiómom a hlavne dostatkom síranu na to, aby tento serotonín prepravil do mozgu, respektíve aby tam dostal tryptofán a vytvoril sa v mozgu serotonín.\n\n\n\nAk si si teda niekedy meral serotonín v krvi, a máš prípadne nejaký pridružený problém s imunitou (najčastejšie znížené leukocyty), svalstvom, prípadne depresiami, tvoj serotonín v krvi bude zrejme vyšší.\n\n\n\n\n\n\n\nMozgový serotonín je totiž syntetizovaný z tryptofánu enzýmom tryptofán hydroxylázou 2. Tento enzým je transkripčne aktivovaný sulfatovaným hormónom vitamínu D3. No a je to slnko, ktoré tvorí vitamín D. Sérotonín, ktorý sa používa v mozgu, musí byť produkovaný v mozgu!\n\n\n\nPresne pre toto sme s členmi mali decembrový webinár zameraný na správne, ale aj nesprávne suplementovanie vitamínu D. Pretože hádaj čo.\n\n\n\nAk sa ťa týka tento problém, máš v krvi vyšší serotonín, pričom máš pravdepodobne nedostatok serotonínu v mozgu, doplnok s vitamínom D ti stav rýchlo zhorší a pravdepodobne to aj pocítiš!\n\n\n\nTy potrebuješ Slnko, alebo v krajnom prípade vhodne nadizajnované UV lampy v interiéri doplnené o Červené a IČ žiarovky!\n\n\n\n\n\n\n\nhttps://jaroslavlachky.sk/premium/webinare/webinare-2023/marec-2023-test-tipy-recenzie-a-odporucania-na-ziarovky/\n\n\n\n\n\n\n\n\n\n\nA ak by si to chcel vziať za ten najlepší koniec, môžeš využiť veci z Protokolu pre lepšie Črevo a merať si aj serotonín v moči. Práve jeho úroveň v krvi a moči by mali korelovať tomu, ako dobre sa dostáva alebo nedostáva do mozgu a ako pracuje. Ber to podobne ako glukózu. Keď vieš koľko jej cca zješ, koľko asi tvoje telo dokáže za deň „spáliť“, no v krvi ju máš neustále vysokú – hromadí sa. Rovnako opačne, ak si zdravý, a sacharidy nebudeš konzumovať, v krvi budeš mať stále optimálnu hranicu (telo si tvorí, využíva a nehromadí). Toto je podobné!\n\n\n\nOpäť raz opakujem, ak máš s týmto problém, pohyb síranu a produkcia tvojho melatonínu nie je adekvátna a tvoja ubikvitinácia aj spotreba ATP sú zvýšené! Mysli na to! Pre teba sú teda raňajky bohaté na proteín vhodné a rovnako postupná zmena životného štýlu už v rámci bodov nižšie (Chlad vs Slnko).\n\n\n\n\n\n\n\n\n\n\n\nNosenie zapnutej elektroniky, mobilu, NTB,… v blízkosti orgánov\n\n\n\nTento bod spomínam z posledného článku, nech to máš pekne pohromade! Ak pracuješ často s NTB, či počítačom, ktorý nie je uzemnený alebo je ešte aj pripojený na sieť, ubikvitinácia v častiach tela jemu najbližšie je zvýšená a aj ich cirkadiánne hodinky. To znamená, že cirkadiánne hodinky začnú ísť rýchlejšie v porovnaní s tými za okom a mozog stráca kontrolu nad opravou/recykláciou daného tkaniva.\n\n\n\nAk sa tento pomer rýchlosti z akéhokoľvek dôvodu zmení, biochemické procesy v tvojom tele sa zmenia tiež. Musia sa!\n\n\n\nNo a ty už vieš, že všetky enzýmy v našom tele, medzi ktoré spadá aj proteáza (ubikvitinácia), potrebujú na svoje fungovanie vodu a tunelovanie protónov z tejto vody. Tiež potrebujú správne načasovanie (SCN a DHA). Ak ti teda DHA v oku chýba, alebo si dehydratovaný, tvoja ubikvitinácia sa musí zvýšiť a tým sa zmení aj bunkový cyklus a teda relatívnosť času v danom tkanive a SCN.\n\n\n\n\n\n\n\nTo znamená, že časť tela, ktorá sa takto dehydratuje, napríklad pečeň/pankreas/prostata, ktoré sú najbližšie mobilu, či NTB, svoj čas zrýchlia (pretože zrýchlia bunkové cykly) a už nedokážu byť kontrolované SCN. Takýmto spôsobom za zníži aj ich melatonín a recyklácia tvojich mitochondrií v danom tkanive, kde vzrastá heteroplazmia aj koncentrácia deutéria.\n\n\n\nVyššia koncentrácia deutéria následne ešte viac zhorší viskozitu vody v mitochondrií a schopnosť generovať ATP, čo ešte viac zvýši závislosť bunky na glukóze!\n\n\n\nTeraz zasa raz lepšie chápeš, prečo ak pracuješ v kancelárií, nedaj bože ešte na smeny a pod umelým svetlom, mávaš častejšie chute na sacharidy. Telo si glukózu pýta, pretože potrebuje rýchly zdroj ATP a tiež sa snaží ubikvitináciu spomaliť.\n\n\n\n\n\n\n\n\nAvšak ty v tejto situácií potrebuješ pravý opak. Ketogénnu stravu s dostatkom DHA, jódu aj síry a potrebuješ robiť všetko pre to, aby boli tvoje mitochondrie schopné betaoxidovať (napr. chlad), pokým nezmeníš prácu/prostredie, kanceláriu,…\n\n\n\n\nRovnako ti mohlo práve dôjsť, prečo má dnes veľa ľudí problémy s pokožkou, karpálnym tunelom, či iným, podobným prejavom. Ak sú totiž dva polovodiče v kontakte, zvyčajne ten ťažší (elektronika z kremíka), berie viac energie tomu ľahšiemu (tvoje telo z uhlíka)!\n\n\n\n\n\n\n\nGlutatión, či selén v krvi a ubikvitinácia\n\n\n\nDalo by sa toho popísať z testov, či laických subjektívnych markérov samozrejme viacej, no nechcem ťa zbytočne mýliť. Napríklad meranie si v krvi aspoň Glutatiónu, selénu, spiroergometria, a niektoré ďalšie. Podobne je to aj s mnohými doplnkami, ktoré ako sám vidíš nižšie, nijako nespomínam. Možno tak Okuliare, nejaký ten kábel na uzemnenie NTB, vhodný trimeter, panel, prípadne žiarovky, či matrac. Pre mňa osobne, keď je reč o doplnkoch, tak práve toto sú tie, ktoré sa oplatí kúpiť!\n\n\n\nVeď keď si len vezmeš veci ako síra, sírany, alebo DMS, či DMSO, chondroitin sulfát, a podobne. Aj toto sú látky, z ktorých niektoré majú dokonca preukázané v štúdiách nejaké benefity, no mysli na to, že naša Biológia nie je stavaná na suplementy. Je stavaná na kvantizáciu zo slnka. To znamená, že akýkoľvek doplnok, ktorý užijeme a nie je kvantizovaný (správne kontrolovaný), nemusí vykonať to ,čo má.\n\n\n\n\nEšte inými slovami napísané, to, že niečo dostaneme do tela ešte neznamená, že sa to dostane tam kam má a že to spraví to, čo by malo!\n\n\n\n\n\n\n\n\nAko si môžeš pamätať z článku VOZ #5 o síre a dusíku a jeho pohybe, tak v mori to všetko začína fytoplanktónom a tunajšími baktériami. Tieto baktérie produkujú a recyklujú dusík aj síru. No a keď zahynú, ich telo (biomasa) sa rozloží a slúži ako stavebný materiál pre ekosystém ďalej. Ako sa biomasa rozkladá, uvoľňuje vysoko zapáchajúcu zlúčeninu nazývanú dimetylsulfid (DMS). Tento plyn je veľmi prchavý a pohlcuje ho naša atmosféra. Aj preto sa DMS našlo viackrát vo vzorkách vzduchu odobratých v rôznych nadmorských výškach našej atmosféry.\n\n\n\n\n\n\n\nKyslík aj slnečné svetlo reagujú s DMS, čo následne spôsobuje, že DMS prechádza sériou oxidačných krokov, ktoré zahŕňajú tvorbu dimetylsulfoxidu (DMSO), metylsulfonylmetánu (MSM) a iných sulfátov. Práve mikroskopické častice síranu sú potrebné na to, aby vodná para v atmosfére vytvorila oblaky. Kvapôčky vody „absorbujú“ DMSO a MSM, pretože obe sú vysoko rozpustné vo vode. Nakoniec, keď mraky uvoľnia svoje kvapky vody ako dážď, stopové množstvá týchto zlúčenín klesnú na Zem, aby ich použili rastliny alebo sa vrátili do mora na zopakovanie procesu.\n\n\n\n\n\n\n\nRastliny aj zvieratá, ako aj ľudia teda prijímajú síru pomocou MSM a iných zlúčenín síry, ktoré pochádzajú z atmosféry. Nepotrebujeme nijaké doplnky!\n\n\n\nNapíšem ti teda už len spôsoby, ako nad vecou premýšľať po tom, čo svoju ubikvitináciu (podľa bodov vyššie) aspoň laicky diagnostikuješ a čo s tým môžeš robiť. Nech to máš aj takto pekne pokope, v jednom článku.\n\n\n\n\n\n\n\nAko ubikvitináciu spomaliť alebo zrýchliť?\n\n\n\nTakže. Zopakujme si to – Tvojou úlohou je spoznať, ako je na tom tvoja ubikvitinácia a následne ju vedieť brzdiť a/alebo nechať pracovať ak chceš/potrebuješ proteíny opraviť.\n\n\n\n\nAk o sebe vieš, že je tvoja ubikvitinácia zvýšená dlhodobo, tvoje proteíny sa nahrádzajú často, ty prichádzaš o kvantá ATP, a pokým ubikvitináciu nedostaneš pod kontrolu (zmenou prostredia, slnkom, chladom), potrebuješ jednoducho jesť viac proteínu a robiť všetko pre to, aby tvoje mitochondrie betaoxidovali a ty si mohol fungovať na viac ketogénnej strave, ktorá ti zabezpečí najviac ATP.\n\n\n\n\n\n\n\n\nAk totiž ATP spotrebúvaš viac, potrebuješ ho tvoriť viac. Tuk vyprodukuje 4krát viac ATP ako glukóza. Tu tiež vyprodukuje 2krát viac vody ako glukóza. Jednoduchá Matematika. No a živočíchy ako my ľudia sú prirodzene ketotické v 3 situáciách.- V chlade, v spánku a v letných mesiacoch na priamom UV slnku, kedy ti ani moc nechutí jesť (možno tak smäd a nejaký ten kus nízkokalorického ovocia).\n\n\n\nTieto 3 situácie majú svoj dôvod, pretože vtedy sú naše mitochondrie optimalizované na betaoxidáciu. Zapamätaj si to!\n\n\n\n\n\n\n\nAko Ubikvitináciu brzdiť – tu sú 3 hlavné spôsoby, ktoré potrebuješ prispôsobiť sebe:\n\n\n\n\nKonzumácia sacharidov (iba ak si uzemnený a tráviš čas na slnku – Solárny mozoľ!)\n\n\n\nKonzumácia proteínu ju brzdí aspoň dočasne, tým, že ti aminokyseliny poskytuje v strave (Cirkadiánny protokol o strave)\n\n\n\nChlad (Adaptácia na chlad)\n\n\n\n\n\n\n\n\nAk teda nezvládaš chlad, pretože máš napríklad veľmi zničenú štítnu žľazu a príliš slabé mitochondrie neznamená to, že nemôžeš svoju kožu a tvár aspoň ochladzovať. Práve naopak. Tiež sa môžeš čo najviac potápať (viď Januárový webinár ako na to) a robiť si slané kúpele. Ver, že je to veľký krok a ideálne, ak je teplota aspoň o niečo chladnejšia ako vzduch okolia.\n\n\n\nPodobne si môžeš aspoň ako malý „suplement“ zabezpečiť do interiéru, kde tráviš čas, nejakú červenú a IČ žiarovku. Prípadne aj UV žiarovku. O tomto majú moji členovia nový – Marcový Webinár. A určite bude pokračovanie. Podobne nejaký vhodný IČ panel, ktorý ti tiež pomôže trochu s mitochondriami (nezabúdaj, že slnko vysiela cez 43% IČ svetla) a tiež ti pomôže so solárnym mozoľom, aby si zvládal viac UV.\n\n\n\nTiež môžeš raňajkovať jedlo bohaté na proteín (ideálne s DHA) a/alebo, ak si mladší, nemáš vážne problémy, môžeš zaradiť aj sacharidy.\n\n\n\n\n\n\n\nTu je krátky „náčrt“, čo sa stravy týka:\n\n\n\nZačni vstávať VŽDY v rovnaký čas. Cez týždeň, aj cez víkend. Momentálne je výhoda, keďže idú dlhé dni, že sa človeku ľahšie vstáva, keď je skôr svetlo.\n\n\n\n\n\n\n\nKeď vstaneš, choď na chvíľu VON a buď aj BOSÝ (aspoň na minútu). Či už vstávaš pred východom slnka, alebo po, UROB TO. Ideálne sa predtým potopiť (aspoň tvár).\n\n\n\n\n\n\n\nPotom zjedz svoje prvé JEDLO. Musí to byť cca 30 až 60 minút od zobudenia a to každý deň. Ideálne nie pred TV.\n\n\n\n\nRAŇAJKY musia obsahovať dostatok PROTEÍNU a primerane TUKU, prípadne SACHARIDOV.\n\n\n\nProteínu si ráno dopraj, kľudne aj 40 – 80 g, podľa váhy a podľa toho, ako dlho budeš po raňajkách sýty. Ak nebudeš hladný aspoň 4 až 5 hodín potom, našiel si svoju primeranú hranicu. Ak hladný budeš, ďalší deň skús pridať a uvidíš.\n\n\n\n\n\n\n\n\nNásledne si odsleduj svoje znaky citlivosti na Leptín z tohto článku a až začneš na sebe väčšinu pozorovať, vtedy proteín na raňajky nepotrebuješ a môžeš ho zaradiť skôr na večeru. Ak trénuješ, ideálne po ňom!\n\n\n\n\n\n\n\nTu nájdeš aj praktický pdf protokol na stiahnutie. Iba klikni a stiahni!\n\n\n\n\n\n\n\nPraktický pdf protokol stiahneš TU >>\n\n\n\n\n\n\nAko poslednú vec na dnes, ktorá bude iba pre pár „vyvolených“, pretože si uvedomujem, že nie každý je na toľko zodpovedný, že investuje pár eúr, aby si spravil aspoň základné krvné testy – a tou je vitamín D.\n\n\n\nZa mňa je to naozaj veľmi pekný markér. Zmeraj si ho napr. teraz, keďže UVB máme iba pár dní (po zime by si ho mal mať logicky nižší, ak si ho nesuplementoval), následne funguj tak, ako normálne, choď pravidelne na slnko alebo rob prvé zmeny a buduj solárny mozoľ a zmeraj si vitamín D opäť o dva mesiace (alebo neskôr/skôr).\n\n\n\n\n\n\n\nAk zistíš, že tvoj vitamín D v krvi nereaguje, je na tebe, aby si podľa bodov vyššie zistil, či je problém v DHA, dehydratácií, sírane a fixnul ich. Ak nie – musíš čeliť dôsledkom.\n\n\n\nOpäť si spomeň na autobatériu. Ak sa vybije nevyhodíš ju. Najskôr pozrieš VODU a doleješ (hydratácia), potom skontroluješ štartovacie káble (DHA) a následne skontroluješ nabíjačku (Gronudnig verzus UV). Aj je všetko OK, batériu nabiješ a bude šlapať ďalej. Prípadne môžeš ako krátkodobý proces ešte batériu vziať, dať ju do mraziaku na pár hodín a je možné, že ju aj bez nabitia možno raz nakopneš!\n\n\n\nNa dnes všetko. Prečítaj si ešte prvý odstavec v Závere nižšie a ak ti niečo nebolo jasné, napíš mi dole do komentára a čítame sa nabudúce!\n\n\n\n\n\n\n\n\n\n\n\nZáver\n\n\n\n\nZapamätaj si, že tvojím cieľom je začať si uvedomovať hodnotu času. Tvoj čas je to najcennejšie, čo máš. Ak máš vyššiu ubikvitináciu, čas sa ti skracuje. Podobne ak tráviš čas v práci, ktorá ťa nebaví/nenapĺňa, prípadne ti ani nedáva dostatok financií ako spätnú väzbu za čas, ktorý danou prácou tráviš. Podobne je to aj s ľuďmi, ktorými sa obklopuješ, alebo činnosťami/zvykmi, aké robíš. Všetko toto sú len a len tvoje rozhodnutia, ktoré síce niekedy nie sú jednoduché, no KONANIE je na tebe!\n\n\n\n\n\n\n\n\nTiež ti dávam do pozornosti aj takto na záver článku ďalší nadchádzajúci Workshop, tentokrát o Vode, ktorý bude už 18.03. opäť v centre MyCoach v Bratislave.\n\n\n\n﻿\n\n\n\nVšetky ďalšie info aj možnosť objednávky/registrácie Vstupenky v predpredaji nájdeš na tomto odkaze alebo priamo na tel. č. u Mariána z MyCoach: +421915057640\n\n\n\n﻿\n\n\n\nViac o Workshope nájdeš TU >>\n\n\n﻿\n\n\n\n﻿\n\n\n\nTiež ti dávam do pozornosti moje 2 tlačené Knihy, ktoré môžeš zakúpiť aj v Akciovom balíčku, a to najdôležitejšie – možnosť pridať sa medzi Prémium členov, kde získavaš ako Platinoví člen vytlačené knihy, rovnako aj množstvo ďalších materiálov, webinárov, pomôcok automaticky v cene členstva!\n\n\n\n\n\n\n\n﻿\n\n\n\nPrémium Členstvo – Jaroslav Lachký\n\n\n﻿\n\n\n\n﻿\n\n\n\nAk sa ti článok páčil a chceš ma podporiť v práci, alebo si myslíš, že môže pomôcť niekomu z tvojich známych, zdieľaj ho ďalej.\n\n\n\n\n\n\n\n\n\n\n\n﻿\n\n\n\nAk ťa články/podcasty zaujímajú a chceš byť informovaný medzi prvými vždy, keď zverejním nový, môžeš mi nižšie zanechať email a dostaneš ako prvý upozornenie!\n\n\n\n\n\n\n\n\n\n\n﻿\n\n\n\nČítame sa nabudúce, takže zostaň naladený 🙂\n\n\n\nP.S. za ďalší krásny titulný obrázok opäť ďakujem Veronike!\n\n\n\n﻿\n\n\n\n﻿\n\n\n\nREFERENCIE, ODKAZY, LINKY a CITÁCIE:\n\n\n\nVšetky referencie z článkov:\n\n\n\n\nhttps://jaroslavlachky.sk/voz-7-co-je-ubikvitinacia-alias-nahradzanie-proteinov/\n\n\n\nhttps://jaroslavlachky.sk/cirkadialny-protokol-1-optimalna-strava/\n\n\n\nhttps://jaroslavlachky.sk/adaptacia-na-chlad-2-protokol-ako-sa-adaptovat-na-chlad/\n\n\n\nhttps://jaroslavlachky.sk/ako-spravit-z-koze-solarny-pancier-alias-tvoj-solarny-mozol/\n\n\r\n\t                    \t\t\t{6}\r\n\t                    \t\t\t{6}",
  "date": "2023-03-05T00:00:00+01:00",
  "excerpt": "",
  "scraped_at": "2025-07-01T16:21:23+02:00",
  "word_count": 3410
}