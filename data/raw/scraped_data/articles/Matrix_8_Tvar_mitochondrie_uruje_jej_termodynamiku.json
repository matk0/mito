{
  "url": "https://jaroslavlachky.sk/matrix-8-tvar-mitochondrie-urcuje-jej-termodynamiku/",
  "title": "Matrix #8 Tvar mitochondrie určuje jej termodynamiku",
  "content": "Ako veľmi rozhoduje 2D tvar mitochondrie o jej termodynamických vlastnostiach? A prečo elektrický náboj dokážeme vytvoriť „z ničoho“, no energiu nie? Dnešný článok zároveň vysvetlí – prečo Zem nie je plochá, hoci tomu stále veľa ľudí verí. \n\n\n\n\n\n\n\nSumár článku:\n\n\n\n\nPlazmatická povaha priestoru – stručné zhrnutie\n\n\n\nČo je to fázový prechod a prečo ho mitochondria využíva?\n\n\n\nPrečo nedokážeme energiu vytvoriť z ničoho, no elektrický náboj a čas (akoby) áno?\n\n\n\nNaozaj svetlo hovorí priestoru ako sa má správať a ten zasa svetlu, ktorým smerom má plynúť? Ako to teda ovplyvní tok informácie v systéme?\n\n\n\nAko presne vieme nechať ČAS aj ELEKTRICKÝ NÁBOJ zmiznúť, či vytvoriť z ničoho?\n\n\n\nPrečo ženy dospievajú skôr a prečo sa ženský hrudník (prsia) zmení v puberte viac v tvare ako mužský?\n\n\n\nČo je Escherova fraktálna projekcia a prečo (podľa mňa) Zem nie je plochá?\n\n\n\nZáver a zhrnutie\n\n\n\nNadchádzajúce živé akcie + Prémium členstvo už aj na mesačnom predplatnom!\n\n\n\n\n\n\n\n\n\n\n\n\n\n\n\n\n\n\n\n\nP.S. Článok si môžeš vypočuť aj ako nahovorený Audio podcast. Nájdeš ho na SPOTIFY alebo na iných platformách.\n\n\n\n\n\n\n\n\n\n\n\n\n\n\n\nP.P.S. Ak chceš byť informovaný vždy medzi prvými o zverejnení nového článku/podcastu, prihlás sa na odber nižšie.\n\n\n\n\n\n\n\n\n\n\n\n\n\n\nKvantová evolúcia ako dôkaz toho, že termodynamika rozhoduje o móde plazmy\n\n\n\nAko prvé ti odporučím starší článok o Kvantovej Evolúcii, pretože naň nadviažem. Ak si nečítal, nevadí (môžeš ho však pozrieť neskôr). \n\n\n\nV článku som ti ukázal ako cca prebiehal „vznik“ vesmíru od jeho prvých počiatkov až po moment, kedy sa stal viditeľným vďaka UV svetlu a tiež pokým sa sformovali prvé galaxie, hviezdy, planéty a teda aj život na Zemi. Tým ako sa vesmír rozširoval (rozpínal), nielenže sa stával menej hustým, no taktiež častice v ňom, vrátane svetla (aj neutrína) strácali (alebo skôr odovzdávali a premieňali) nejakú svoju energiu, čím v podstate umožnili veciam prejsť z ABIOTICKÉHO stavu do BIOTICKÉHO. To znamená, že neživé veci sa stali živými. Keďže je energia fotónu určená jeho vlnovou dĺžkou, potom, ako sa vlnová dĺžka fotónu natiahla, fotón sa posunul viac do červena – tzv. červený posun (red shift), smerom ku nižšej energii.\n\n\n\nToto je zároveň niečo, vďaka čomu moderný kozmológovia predpokladajú, že sa vesmír rozpína, pretože slávny Hubble (Hubblov teleskop) pozoroval, že červený posun galaxií bol priamo úmerný vzdialenosti galaxie od Zeme [R] Ty už však z nedávneho článku o plazmatickom, elektrickom vesmíre vieš, že tento červený posun sa dá vysvetliť aj inak. Elektricky. No a práve tu nadviažem.\n\n\n\n\n\n\n\nhttps://jaroslavlachky.sk/matrix-2-elektricka-povaha-vesmiru-vs-elektricka-mitochondria/\n\n\n\n\n\n\nPri čítaní článku si si to možno neuvedomil, no dôvod prečo sa v istom bode vesmír stal viditeľným a tiež prečo naše mitochondrie dokážu prechádzať medzi tmavým (temným) a oblúkovým módom plazmy, sa týka len a len termodynamiky. Poďme si to rozobrať.\n\n\n\n\n\n\n\nZ termodynamiky vieme, že ENERGIA nemôže byť zničená, ani vytvorená, iba mení svoju podobu, formu, atď. Toto sa volá konzervácia (energia musí byť konzervovaná – zachovaná). To je fakt, potvrdený experimentálne a tiež dokázaný matematicky. Väčšina ľudí to pozná, bohužiaľ, iba v rámci nezmyslu s kalorickou rovnováhou a priberaním, avšak je tu aj druhá vec. O čase a elektrickom náboji to totiž neplatí.\n\n\n\n\n\n\n\nČas aj elektrický náboj sú totiž kvantizované veličiny a obe dokážeme „vytvoriť“ a aj naopak nechať ich „zmiznúť“ a to, čo o tom rozhoduje, je topológia priestoru a jeho termodynamika. Inými slovami to, ako sa svetlo šíri a interaguje s hmotou deformuje priestor (mení jeho tvar a termodynamiku) a tým vplýva na samotný tok svetla daný priestorom. Takýmto spôsobom dokážeme „vytvárať“ čas, aj elektrický náboj.\n\n\n\n\n\n\n\nObrázok z nedávnej prednášky/workshopu\n\n\n\n\n\n\nSvetlo deformuje časopriestor, ktorý následne hovorí svetlu ako má plynúť\n\n\n\nUrčite si počul známu vetu od Wheelera, že „Hmota hovorí priestoru, ako sa má zakriviť a priestor hovorí hmote, ako sa má pohybovať“, však? \n\n\n\n\nDalo by sa to napísať aj tak, že tok energie deformuje časopriestor, ktorého zakrivenie následne deformuje samotný tok energie. No a nezabúdaj, že vo vesmíre je nosičom energie (aj informácie) práve svetlo (fotón), ktoré keď reaguje s hmotou (je zachytené a absorbované), naberá na hmote a hmotnosti = zmena časopriestoru.\n\n\n\n\n\n\n\n\nKeď chápeš tomuto, posuniem to ďalej. Vyššie som ti napísal, že elektrický náboj (napríklad negatívny náboj elektrónu) môže byť „zničený“, alebo „vytvorený“, no schválne som to dal do úvodzoviek. Toto je dôležitý fakt.\n\n\n\n\n\n\n\nElektrický náboj je kvantizovaná interná veličina, ktorá podobne ako hybnosť nemôže byť síce zničená ani len tak vytvorená, no to neznamená, že nemôže byť transformovaná, kedy to vyzerá, akoby „vzišla z ničoho“. Môže.\n\n\n\nStačí ak si vezmeme elektrón, ktorý má záporný elektrický náboj. Protón má pozitívny Elektrický náboj. Vieš čo ešte má pozitívny elektrický náboj? Napríklad pozitrón. \n\n\n\nPozitrón je antičastica elektrónu. No a keď elektrón s pozitrónom aninhaluje, ich elektrický náboj „zmizne“, pretože sa transformuje do 2 fotónov, ktoré z interakcie vzniknú. Elektrický náboj fotónu je totiž nulový, takže daný celkový náboj vo vesmíre sa nezmenil, pričom fotón obsahuje orbitálny moment hybnosti, čím transformuje hybnosť, energiu, aj elektrický náboj. Rozumieš? \n\n\n\nAsi sa teraz pýtaš, prečo ti to v dnešnom článku vysvetľujem, no vydrž, ver, že ti to veľa dá a nebudeš ľutovať, že si ho dočítal do konca!\n\n\n\n\n\n\n\n\n\n\n\n\n\n\nAko vieme nechať „zmiznúť“ elektrický náboj alebo čas?\n\n\n\nVezmime si napríklad časticu Neutrón. Neutrón sa nachádza v jadre atómov a má neutrálny elektrický náboj. Nie je ani pozitívny, ani negatívny. To však neznamená, že Neutrón nemôže svoje kvantizované vlastnosti využiť na transformáciu elektrického náboja. Naopak.\n\n\n\nKeď je neutrón v jadre atómu, je stabilný. Keď je však mimo, nie je stabilný. Neutrón sa do pár minút rozpadá a hádaj čo vznikne. Elektrón, protón a neutríno. Všetky jeho kvantizované vlastnosti ako hmotnosť, náboj aj hybnosť, sú tak zachované a vzniknuté častice ako elektrón a protón už elektrický náboj majú. Vidíš?\n\n\n\nMôžeš teda vidieť, že aj keď je neutrón neutrálny a vznikne z neho elektrón a protón, ich náboj si nijako nevytvorili, hoci to tak na prvý pohľad vyzerá. Bol iba transformovaný a kedykoľvek môže byť transformovaný naspäť. \n\n\n\nKým sa tak tak nestane, elektrón aj protón môžu byť separovaní a produkovať okolo seba vlastné elektrické aj magnetické pole, ktoré už neutrálne nie je a teda dokáže vplývať na topológiu (tvar a ohyb) priestoru, v ktorom sú, čím logicky menia pohyb všetkého dnu.\n\n\n\n\n\n\n\n\n\n\n\n\n\n\nAk by to niekto chcel laicky vysvetliť, tak tu je príklad, kým sa pustíme ďalej. Predstav si temperové farbičky a hodinu výtvarnej výchovy. Elektrický náboj je niečo „interné“, zatiaľ čo pole je niečo, čo je výtvorom daného náboja.\n\n\n\nPredstav si temperovú farbu niekde v miske. Povedzme červenú. Toto je jej interná vlastnosť – Farba. Čiže akože elektrický náboj častice. Sama o sebe farba len tak leží na stolíku. Keď však s farbou začneš hýbať, napríklad vďaka štetcu, dokážeš vytvoriť obraz (elektrické aj magnetické pole). Čiže dáš vzniknúť niečomu, čo tu predtým nebolo. To neznamená, že si to vytvoril „niečo“ z „ničoho“. Len si pridal premennú – Pohyb náboja (farby) v priestore (po plátne) a v čase.\n\n\n\nTiež si vieš takto predstaviť transformáciu náboja. Náboj nemožno zničiť ani vytvoriť, no transformovať áno. Rovnako tá červená farba. Je proste červená. Ak ju povedzme zmiešame so žltou vznikne oranžová. To teda neznamená, že tá oranžová vznikla z ničoho, ani že tá červená len tak zanikla. Nastala iba ich transformácia, vďaka ich interným vlastnostiam (farba/náboj). Aj vodík je sám o sebe neutrálny atóm, ktorý obsahuje protón a elektrón. Jeden je kladný a druhý záporný. Keď sú spolu, náboj vodíka je neutrálny, no keď sa separujú, zrazu začnú na priestor pôsobiť ďalšou silou a meniť jej správanie. Len tak mimochodom, mitochondria je plná vodíka v tvare plazmy...\n\n\n\n\n\n\n\n\n\n\n\n\n\n\nČo je to fázový prechod a ako ho mitochondrie (aj priestor) využíva?\n\n\n\nEnergiu teda nevieme vytvoriť ani zničiť, avšak vieme ju ľahko transformovať a to pomocou elektrického náboja. To znamená, že príroda musela prísť na to, ako sa s týmto „vyhrať“ a využiť to na udržiavanie negatívnej entropie (neporiadku), pomocou ktorého sa všetko neustále hýbe a uvoľňuje energiu, čím udržuje komplexnosť a flow.\n\n\n\n\n\n\n\nOtázka teda znie – Ako príroda robí tieto zmeny a ako organizuje tok energie priestorom?\n\n\n\nKeď už má niečo zorganizované, teda má povedzme vytvorenú napr. negatívnu entropiu, ako dokáže meniť formu energie, z jednej na inú, povedzme z potencionálnej na kinetickú a rôzne inak? 🤔\n\n\n\nNo predsa zmenou TVARU a VEĽKOSTI hmoty. Veľkosť a tvar sa odborne nazýva TOPOLÓGIA, pričom jeho zmena pôsobenia na tok energie sa nazýva Fázový prechod. \n\n\n\n\n\n\n\nPríklad pre každého je voda. Kvapalná voda šíri a zdržiava inak energiu ako plynná a úplne inak ako ľad. Kvapalná voda napríklad dobre absorbuje a zadržiava infračervené svetlo, kdežto ľad nie. Kvapalná voda tiež dobre vibruje svoje vodíkové väzby a reaguje na mikrovlnné žiarenie, zatiaľ čo organizovaná voda lepšie svoje väzby rotuje. Aj preto sa ti jedlo v mikrovlnke ohreje. Ľad zasa pred zmenou skupenstva do tekutej nejaké infračervené svetlo vylúči do okolia. Vidíš? Zmena TVARU (prechod jedného skupenstva do iného = fázovy prechod) zapríčinil rozdielny presun energie.\n\n\n\nĽad je forma kryštálu (3 rozmerný symetrický tvar), ktorý má iné vlastnosti. ĽAD (jedno skupenstvo vody) energiu dobre zadržiava a horšie ju rozvádza, zatiaľ čo tekutá voda (druhé skupenstvo vody) energiu dobre absorbuje, a dobre ju aj rozvádza.\n\n\n\nKvapalná voda je teda termodynamicky viac efektívna ako ľad, pretože energiu ľahšie rozvádza, avšak príroda v istých situáciách preferuje ľad, pretože v istých situáciách treba energiu konzervovať. Povedzme v zime, v istých regiónoch, kde má život málo slnečného svetla. Aj preto po všetkých veľkých vyhubeniach nasledovala doba ľadová.\n\n\n\n\n\n\n\n\n\n\nWebinár z r. 2020 – prémium členstvo\n\n\n\n\n\n\n\nPodobne napríklad vesmír. Tým, že príroda organizuje vesmírny prach v hviezdu, umožní energii meniť podobu.\n\n\n\nPredtým sa napríklad energia šírila formou fotónov s vysokou frekvenciou a zrazu bolo možné túto energiu transformovať, zmeniť napr. na kinetickú, vďaka čomu sa dokážu „zraziť“ dva protóny, podstúpiť fúziu (či už termonukleárne alebo čisto elektricky) a vyprodukovať hélium, neskôr lítium, atď., vďaka čomu hviezda vyžaruje svetlo a život žije. \n\n\n\n\n\n\n\n\nSkvelý príklad, ktorý som v minulosti Často používal, je aj kus papiera. Keď je papier vystretý (obyčajný kancelársky A4), a hodíš ho smerom k zemi, z výšky, nenadobudne príliš kinetickej energie. Bude pekne „plachtiť“, však? Keď však rovnaký papier skrčíš a spravíš z neho guľôčku, a hodíš ho rovnako z výšky na zem, nadobudne kinetickú energiu a zrazu dokáže aj ublížiť.\n\n\n\n\nRozumieš? Obyčajná zmenu tvaru = fázový prechod, zmenil spôsob ako sa energia správa a mení svoje formy. Aby si však chápal, prečo si dnes dávam toľko úsilia s vysvetľovaním zdanlivo „nepodstatných“ vecí – tu je príklad z praxe. Konkrétne ženské telo. Toto ťa zrejme zaskočí!\n\n\n\n\n\n\n\nPrečo ženy dospievajú skôr a prečo sa ich hrudník zmení viac v tvare ako mužský? Odpoveď je fázový prechod.\n\n\n\nZamyslel si sa niekedy nad tým prečo sa ženám v puberte tak veľmi zväčší HRUDNÍK (objem) a hlavne prečo sa zmení jeho tvar (topológia)? Rečnícka otázka – nepredpokladám, že sa medzi vami nájde niekto, kto nad tým premýšľal z fyzikálneho uhľu pohľadu. Ja však áno a teraz ti dám malý náhľad. \n\n\n\n\n\n\n\nSchválne som predtým napísal aj prirovnanie s papierom, pretože ver, či never, z mladej ženy sa v období puberty, aj vďaka tejto topologickej zmene tela, stáva neuveriteľná kvantová bytosť. Ženy sú úplne odlišné ako muži, a to aj z kvantovo biologického hľadiska. Veď čo tak druhá otázka – prečo ženy pred menštruáciou naberajú dosť vody? A prečo sa počas tehotenstva paradoxne veľa žien akoby vylieči ak majú nejaké ľahšie zdravotné problémy? Môže s tým súvisieť fázový prechod a teda spôsob ako nimi preteká energia? Za mňa bez debaty.\n\n\n\n\n\n\n\nTakže – Prečo sa u ženy mení v puberte radikálne jej telo? Prečo sa jej mení hrudník? Prečo žena zväčší objem aj počas menštruácie, ktorá mimochodom tiež prichádza až s pubertou? A prečo majú ženy v prsníkoch veľa mitochondrií, ktoré vyžarujú tak silné magnetické pole, že ho dokážeme zmerať až na niekoľko metrov od ich hrude? A prečo sa im k prsníku intuitívne tiahne malé dieťa s hlavičkou, ktorá je plná vody (mozgomiešny mok) aj mitochondrii, ktoré sú na magnetické pole citlivé? A prečo žena celkovo naberá ľahko vodu? Prečo je vždy pri všetkom v prírode prítomná voda? Môže nejakým spôsobom slúžiť voda ako hlavný „menič“ FÁZY HMOTY?\n\n\n\nÁno môže. \n\n\n\n\n\n\n\nŽenské telo totiž mení svoj tvar počas puberty aj kvôli riadkom vyššie a tiež v rovnakom čase nastáva najväčšia zmena v koncentrácií progesterónu a estrogénu, ktorý je veľmi anabolický a zároveň má estrogén najvyššiu afinitu na deutérium. Áno, práve si sa okrem iného dozvedel aj to, prečo sa u niektorých mužov vyvinie gynekomastia. Súvisí to s „odprataním“ deutéria. Žena sa totižto ako budúca matka v období menštruácie stáva termodynamicky menej efektívnou, pretože sa pripravuje na to, že privedie na svet nový ŽIVOT. Čo to znamená? Že dôjde k transformácii energie, pričom veľa z nej odovzdá zo svojich zásob (z elektrónov, protónov a fotónov).\n\n\n\n\n\n\n\n\nPráve preto musí zdravá žena nabrať v istých situáciách vodu a zväčšiť objem, pretože dochádza k veľkému fazovému prechodu jej biológie, ktorá to vyžaduje na to, aby transformovala energiu medzi ňou a budúcim životom. Tiež sa preto veľa žien s autoimunitnými ťažkosťami na nejaký čas „zázračne“ vyliečia po pôrode, pretože potomkovi odovzdali masívne množstvo deutéria aj železa, čím sa stanú menej citlivé na EMP, no tiež im ich hormonálny systém spustí vyššiu produkciu regeneračného elektrického prúdu, ktorý diferencuje mladé embryonálne červené krvinky na pluripotentné kmeňové bunky, z ktorých sa embryo vyvíja v človeka, ktoré zároveň po pôrode matka na čas využije na hojenie vlastných rán vyvolaných pôrodom a aj ďalších častí. \n\n\n\nTiež žena, bohužiaľ, prežíva počas tehotenstva stres a zmeny nálad, pretože každý stres zapríčiňuje únik biofotónov v UV spektre. Toto je to, čo reaguje s vodou a polovodičmi v tkanive, v brušku a mení lokálne jeho „časopriestor“ (ženské telo), ktoré následne hovorí svetlu, ako sa v tomto prostredí má šíriť a kam má ísť. Presne preto je aj pri vzniku života uvoľnené masívne množstvo svetla, ktoré interaguje s vajíčkom a jeho „časo-priestorom“. Uvoľnený fotón sa pohybuje priestorom, pričom nesie energiu vo forme frekvencie, ale tiež informáciu, vo forme orbitálneho momentu hybnosti a obe sú vďaka lokálnej symetrii kvantizované (zachované), no transformované ďalej. Presne takto dostane život prvé „pokyny“ už pri zrode, podobne ako máme na Zemi ťažké chemické prvky z explózii hviezd v galaxii. Nie veľa ľudí si všíma podobnosti vesmíru a biológie, no malo by si… \n\n\n\n\n\n\n\n\n        Zobraziť tento príspevok na Instagrame            Príspevok, ktorý zdieľa TROSHKA 🤏 (@troshkaofficial) \n\n\n\n\n\n\n\n\nVidíš? V prírode nie je nič iba čierno biele. Rovnako ako pôrod a tehotenstvo žene prináša veľa starostí, prináša im aj niečo, čo muž nikdy nezažije. Tiež muž nie je a ani nikdy nebude schopný takej transformácie energie ako žena, a zrejme ani takej regenerácie z endogénnych zásob. \n\n\n\n\n\n\n\n\n\n\n\n\n\n\n\n\n\n\n\nMožno keď si teraz ešte spomenieš na to, ako sa mení bazálna teplota ženy v závislosti od cyklu a menštruácie (najskôr nižšia a neskôr, kedy stúpa estrogén, je vyššia), začnú viacerým z vás dochádzať aj ďalšie veci…\n\n\n\nPrečo sa ženská biológia snaží v úvode cyklu teplotu znížiť (zefektívniť prenos energie skrz schladené polovodiče), no neskôr ju zvýši, keď je vylúčený vo veľkom estrogén, kedy vieme, že vysoká teplota preferuje väzby deutéria a protónov? Z rovnakého dôvodu prečo dobrý endokrinológ sleduje Estradiol, Progesterón, ich pomer a rovnako aj pomer močoviny a kreatinínu. Hovoria nám totiž o hydratácií tela, ktoré odzrkadľujú do akej miery už došlo k tejto energetickej fázovej zmene alias fázovému prechodu. \n\n\n\nPoďme ďalej, pretože sa dostávame k záveru.\n\n\n\n\n\n\n\n\n\n\n\n\n\n\nMaurits Echner a fraktálny vyobrazenie asymetrie\n\n\n\nKeď už máš ako taký základ o termodynamike priestoru a fázovom prechode, dovoľ mi predstaviť ti zaujímavého pána. Maurits Cornelis Escher (17. jún 1898 – 27. marec 1972) bol holandský grafik, ktorý sa inšpiroval drevorezbami, a matematickou litografiou, no pre mňa je zaujímavý v tom, že sa venoval geometrii, pomocou ktorej prepájal matematiku a symetriu časo-priestoru.\n\n\n\n\n\n\n\nJeho práca obsahuje matematické objekty a operácie vrátane nemožných objektov, skúmania nekonečna (toto ma tiež fascinovalo, aj u Feynmena), symetrie, perspektívy, skrátené a hviezdicovité mnohosteny, hyperbolické geometrie,… Hoci Escher veril, že nemá žiadne matematické schopnosti, spolupracoval s matematikmi ako bol známy Roger Penrose (skvelý „týpek“ mimochodom), ktorí ukázali, že mal.\n\n\n\n\n\n\n\nEscher bol fascinovaný konceptom nekonečna aj vzorov, ktoré sa donekonečna opakujú a hoci nemal priamu expozíciu fraktálom ako matematickému konceptu (keďže koncept fraktálov nebol počas jeho života ešte úplne vyvinutý), mnohé z jeho diel vykazujú podobné charakteristiky ako fraktály. Toto je dôležité a hneď to vysvetlím aj laicky. \n\n\n\n\nFraktál alebo aj fraktálnosť v podstate znamená, že všetko „väčšie“ je tvorené menšími časťami, pričom pri pohľade na celok nemusíme byť schopný vnímať menšie časti a opačne, pretože sú si veľmi podobné. Stačí keď sa pozrieš na tento obrázok. \n\n\n\n\n\n\n\n\n\n\n\n\n\n\n\nNa teraz si dovolím preskočiť zbytočné poučky či teóriu a vysvetlím ti to takto. To, čo na obrázku vidíš, má byť znázornenie gule s pokreslenými anjelmi a čertami. Ako môžeš vidieť, na okraji gule z 2D pohľadu sa akoby obrazce strácajú, respektíve sa „zlíňajú“ do čiary (horizontu = „plochosť“). Táto ukážka fraktálu sa dá síce chápať rôzne, no ja osobne v tomto obrázku vidím jednu z mála vecí, v ktorej súhlasím so zosnulým Hawkingom, ktorú si uvedomil posledné roky pred smrťou a to, že vesmír v skutočnosti nemusí mať počiatok.\n\n\n\n\n\n\n\nKeď si totiž predstavíš vesmír (časo-priestor) ako tento pohľad na 2D guľu (teda kruh), dokážeš pochopiť ako aj prečo je topológia priestoru (vesmíru) nesmierne dôležitá a prečo je čas naozaj iba „ilúziou“ (výtvorom). Vesmír ako taký je (možno) viac sploštený, akoby sa dokonca zdalo a osobne si to myslím aj vďaka tvaru mitochondrie a tomu, čo som sa z jej skúmania naučil. \n\n\n\nKeď sa totiž pozrieš ešte raz na daný obraz vyššie pochopíš, že sú v ňom všetky 4 rozmery, hoci lokálne sa zdá, že sú iba dva. Hĺbka (tretí rozmer) a čas (štvrtý rozmer) sú totiž zakódované (kvantizované) v súradniciach (rozmere) zmenšujúceho sa anjela a čerta. To znamená, že vďaka zmene tvaru a veľkosti na 2D tvare anjela a čerta dokážeme podľa toho či je menší alebo väčší dešifrovať, na koľko je uhoľ v treťom rozmere medzi 0 až 90° (prípadne až 180°) a tiež na koľko plynie čas. \n\n\n\nSkús si totiž predstaviť, že tento 2D obrazec je celý priestor (vesmír). Pokým tam nie sú anjeli a čerti nedokážeš povedať, či sa jedná o guľu (3D) alebo kruh (2D). Čas pre teba teda nehrá rolu (= svetlo nereagovalo s hmotou). Akonáhle však nakreslíme obrázky a ty dostaneš informáciu o tom, že rozmer a tvar anjelov aj čertov predstavuje uhoľ zakrivenia priestoru do hĺbky, vieš usúdiť, že sa jedná o 3D obraz. Čím viac sa následne pozeráš na okraj a približuješ, dokážeš vidieť viac a viac vrstiev, ktoré postupne splývajú v jeden „horizont“, čím získavaš prehľad aj o čase. Zdá sa ti to komplikované? Ak áno, stačí ak pochopíš len toto:\n\n\n\n\n\n\n\nPresne pre toto je 2D topológia priestoru dôležitá. Ak by si napríklad daným papierom, na ktorom je obraz vyššie nakreslený pohol, celý časopriestor by sa zmenil. To znamená, že pozorovateľ, ktorý sa pozerá na obraz (v čase do minulosti alebo budúcnosti), by videl niečo iné, ako keď je obraz dokonale rovný. Presne takýmto spôsobom dokáže jeden materiál meniť tok svetla iba na základe toho, ako a kde sa zalomí, zohne, či vystrie a následná zmena tvaru a veľkosti daného materiálu zasa mení tok energie cezeň. Presne toto skúma matematický obor topológia. \n\n\n\nLen tak mimochodom, CRYSTA membrána v mitochondrii nepripomína vejár len tak náhodou. Je to dokonalý 2D plochý povrch, ktorý pripomína zblízka čínsky múr, ktorý je zároveň na špecifických miestach ohnutý (tam sú napr. ATP-syntázy) a práve v týchto miestach nastáva fázový prechod!\n\n\n\n\n\n\n\nAk si máš z dnešného dlhého článku odniesť čo i len jednu vetu – je to táto:\n\n\n\n\n„CRYSTA membrána mitochondrie, ktorá má 2D plochý tvar, je extrémne dôležitá a aj jej DEFORMÁCIA (zmena topológie). Táto jej deformácia priestoru rozhoduje o lokálnej zmene symetrie a zmene toku energie.“ Pamätaj si to. Čoskoro prídu ďalšie články kde ti ukážem ako to súvisí s kruhovým pohybom, lineárnym tokom a asymetriou magnetizmu. Budeš šokovaný.\n\n\n\n\nKeď na to totiž nadviažem, každý z vás a najmä členovia pochopia ako presne život dokáže to čo dokáže!\n\n\n\n\n\n\n\nEvolučný strom života a vznik eukaryotov (život sa stal komplexným až keď inovoval mitochondriu).\n\n\n\n\n\n\nPrečo teda Zem nie je plochá, hoci tomu (bohužiaľ) stále veľa ľudí verí?\n\n\n\nV tomto článku nechcem a ani nebudem vysvetľovať prečo, no viackrát som sa s tým stretol a stále sa stretávam s tým, že mi ľudia píšu aj túto otázku, respektíve sa ma občas snažia aj presvedčiť „či je Zem plochá„. Názor máme každý svoj, rovnako ako aj hlavu a zmýšľanie a to nikomu neberiem, ani nikoho v ničom ako vieš nikdy nepresviedčam.\n\n\n\n\n\n\n\nAko však tiež často tvrdím – príroda je najlepší učiteľ, pretože to čo robí robí geniálne a aj keď tomu nechápeme, ona áno. Vie prečo sú veci také, aké sú. Aj slávny P. Dirac povedal – „že čokoľvek príroda urobila, hoci sa to môže zdať ako úplná banalita, nemali by sme to zatracovať a považovať za nepodstatné. Má to svoj dôvod.„\n\n\n\n\n\n\n\nKolega Feynman zasa povedal, že „ak sa tvoja teória, nech je akokoľvek skvelá, nezhoduje s experimentom, je proste chybná!“ – no a toto je zároveň najlepší argument pre ľudí, ktorí si myslia, že Zem je plochá. Fraktálnosť vyššie, Echnerova kresba a Teorém Emily Noetherovej nám totiž jasne ukazujú, že zákon zachovania energie, elektrického náboja aj hybnosti sú len dôsledkom symetrií, vďaka čomu považujeme fyzikálne sily za sily iba vzhľadom na danú „sústavu“ (priestor). V dôsledku daného teorému môžeme povedať, že zákon zachovania energie je dôsledkom symetrie fyzikálnych zákonov voči posunutiu v čase, zákon zachovania hybnosti je dôsledkom symetrie voči posunutiu v priestore a zákon zachovania momentu hybnosti súvisí so symetriou voči otočeniu.\n\n\n\nKeď sa geometria priestoru zmení, zmení sa aj význam ako chápeme fyzikálne sily. Príkladom je silná a slabá sila, ktoré sú v skutočnosti len prejavom elektromagnetickej sily na veľmi malom rozmere a naopak gravitácia, ktorá je prejavom roztiahnutých EM polí na veľmi geometricky roztiahnutom priestore. Presne preto som X-krát povedal a poviem to znovu, že aj Einstein sa podľa mňa v niečom mýlil a to napríklad aj vo svojej Všeobecnej teórií relativity a dôvode prečo ju nikdy nezjednotil s kvantovou mechanikou. Aj Teória relativity je totiž relatívna a podlieha relativite!\n\n\n\n\n\n\n\nAk patríš k ľuďom, ktorý čítali životopis Einsteina tak o ňom čo to vieš. Ak si nečítal, odporúčam. Jedna z vecí, ktoré sú o ňom známe, podobne ako o mnohých iných ľuďoch je, že sa ku sklonku života viac a viac utiekal k viere a bohu a zároveň mu pripisoval viac a viac vecí, ktoré nedokázal čisto vedecky vysvetliť. No a práve na jednej zo známych Solvayových konferencií fyzikov, ktoré sa v 20. storočí konali sa stala jedna hádka, ktorá súvisí s Einsteinom, ktorú som čítal v iných knihách, ktorá mi dodnes utkvela v hlave, ktorou článok ukončím.\n\n\n\n\n\n\n\nBola medzi Einsteinom a Nielsom Bohrom (ktorý využil a doplnil prácu Plancka, aj Einsteina) a bola úplne skvelá. Bola pri debate medzi nimi, kedy Einstein údajne v debate o neurčitosti, aby Bohrovi niečo vysvetlil, naňho vykríkol: „Boh predsa nehrá kocky“. Bohr mu veľmi rýchlo a s kľudom odpovedal: „Einstein, prestaň! Prestaň hovoriť Bohu, čo má robiť.“\n\n\n\nMyslím, že toto vystihuje úplne všetko.\n\n\n\n\n\n\n\nTo, že sa niekomu zdá Zem plochá a obhajuje to meraniami laserom cez hladinu vody, je možno na jednej strane potencionálne zaujímavé, no na strane druhej to vyvoláva tisíce iných nezodpovedaných otázok (napr. prečo a ako vidíme hviezdy, súhvezdia, striedanie období, východy/západy slnka, meniaca sa sa poloha slnka a planét, okrúhlosť pozorovaných planét okolo,…), ktoré sa naopak nezhodujú s tisíckami experimentov a pozorovaní. No a toto nás opäť vracia k slovám od R. Feynmena vyššie – „daná teória môže byť akokoľvek krásna a vysvetľovať nejaký problém, no ak sa nezhoduje s experimentom, je chybná!„.\n\n\n\n\n\n\n\n\n\n\n\nZáverečné zhrnutie\n\n\n\nAk sa ti článok páčil a chceš ma podporiť v práci, alebo si myslíš, že môže pomôcť niekomu z tvojich známych, zdieľaj ho ďalej.\n\n\n\n\n\n\n\n\n\n\n\n\n\n\n\nP.S. Ak chceš byť informovaný vždy medzi prvými o zverejnení nového článku/podcastu, prihlás sa na odber nižšie.\n\n\n\n\n\n\n\n\n\n\nNadchádzajúce živé akcie na r. 2025\n\n\n\nS radosťou dávam tiež von info o prvých najbližších živých akciách, kde sa môžeme vidieť a ako obyčajne – teším sa na každého! 🙂 Už som si zvykol, že vždy sa spoznám/-e minimálne s nejakým novým Mitochondriakom a práve o tom to je. Prepájať sa navzájom.\n\n\n\n\n\n\n\nPodobne ako minulý rok, aj tento sa môžeme vidieť na prednáške VitalFest v Košiciach, už 03.05.2025 a tiež počas 3 dní na najväčšej Bitcoinovej konferencii BTCPraque v Prahe. Všetky bližšie informácie o akciách, aj ďalšie akcie, kde sa môžeme stretnúť, budú pribúdať priebežne. \n\n\n\n\n\n\n\n\n\n03.05.2025 13:15-14:15\n\n\n\nPrednáška VitalFest Košice – Ako SVETLO formuje ŽIVOT a ZDRAVIE\n\n\n\n\n\n\n\n\n\n\n\n\nZistiť viac\n\n\n\n\n\n\n19.06.-21.06.\n\n\n\nBTCPraque 2025\n\n\n\n\n\n\n\nBTC Praque 2025- prednáška by Jaroslav Lachký, and EasyLight Mitochondriak\n\n\n\n\nZistiť viac\n\n\n\n\n\n\n\n\n\n\n*Všetky bližšie informácie o akciách, aj ďalšie plánované živé akcie, kde sa môžeme stretnúť, budú pribúdať priebežne. Pre viac info ako prvý sa registruj do tohto zoznamu.\n\n\n\n\n\n\n\n\n\n\n\nPrémium členstvo pokračuje ďalej – spustená aj formou mesačného predplatného!\n\n\n\n\nPrémium členstvo prešlo v roku 2025 obrovskou zmenou, pričom sú všetky členstvá zjednotené a platia sa jednorazovo s prístupom navždy. \n\n\n\n\n\n\n\n\n\nPrémium členstvo si vieš teda zakúpiť JEDNORAZOVO a prístup ku množstvu materiálom, ktoré tam je a neustále pribúda získaš NAVŽDY (nech má každý možnosť študovať svojím tempom)! \n\n\n\nČlenstvo vieš využiť aj formou mesačného predplatného (pre ľudí, ktorí nechcú platiť väčšiu sumu, prípadne im stačí kratšia doba na zhlaidnutie niektorých vecí, účasť na pravidelných živých ZOOM meetingoch, apod.)\n\n\n\n\n\n\n\n\n\n\n\n\nPrémium členstvo, Jaroslav Lachký 2025\n\n\n\n\n\n\n\n\nObjednať členstvo JEDNORAZOVO \n\n\n\nMesačné predplatné členstva\n\n\n\n\n\n\n\n\n\n\n\n\n\nAk ma chceš podporiť v práci, môžeš tak urobiť akokoľvek. Zdieľaním mojich článkov/podcastov, či zakúpením akéhokoľvek produktu na mojom eshope. \n\n\n\n\n\n\n\n\n\n\n\n\n\n\nBalíček tlačených kníh Spoznaj Svoju Biológiu (2+1)\n\n\n\n\n\n\n\n\n\n\n\nEasyLight Mitochondriak® | Light therapy \n\n\n\n\n\n\n\nTiež dávam do povedomia každému, koho zaujíma téma terapie červeným svetlom a celkovo „mito-hackingu“, projekt EasyLight Mitochondriak®. \n\n\n\n\n\n\n\nAko ste si mohli všimnúť – EasyLight Mitochondriak je predovšetkým o mitochondriách a o edukácií ľudí o dôležitosti svetelnej výživy a nie je to iba o infrapaneloch. Téma mitochondrií je veľmi dôležitá a akýmkoľvek spôsobom dokážeme mitochondriám dodať dostatok elektrónov a svetla, tak je to v ich prospech. Aj preto sme po dlhom zvažovaní na webe pridali novinku, ktorou sú barefoot uzemnené topánky.\n\n\n\n\n\n\n\nAko každý môj člen vie, takéto topánky nosím sám roky, viacerý z vás ich máte tiež (či už svojpomocne urobené, zo zahraničia, apod.) a momentálne sa Erik podujal aj na ich predaj priamo u nás na SK a CZ. Všetky info sú tu >>\n\n\n\nTiež môžete na čokoľvek aj po Vianociach na eshope easylight využiť zľavový kód na 10% zľavu „jaroslavlachky“.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPřehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\n\n\n\n\n\n\nPrvý prototyp svojho druhu – LED panel Mitochondriak® 3.0 UV portable, ktorý obsahuje aj UV svetlo. \n\n\n\n„Nesnažíme sa „hacknúť“ prírodu ani napodobniť slnečné svetlo. Snažíme sa im len čo najviac priblížiť a využiť ich prírod\n\n\n\nĎakujem ti za pozornosť a čítame/počujeme sa nabudúce, v ďalšom článku.\n\n\n\n\n\n\n\n\n\n\n\n\n\n\n\nReferencie, zdroje a spomenutá literatúra:\n\n\n\n\nmoje knihy Spoznaj svoju biológiu a všetky referencie vzadu\n\n\n\nhttps://en.wikipedia.org/wiki/M._C._Escher\n\n\n\nhttps://en.wikipedia.org/wiki/Noether%27s_theorem\n\n\n\nhttps://en.wikipedia.org/wiki/John_Archibald_Wheeler\n\n\n\nhttps://en.wikipedia.org/wiki/Phase_transition\n\n\n\nhttps://en.wikipedia.org/wiki/Topology",
  "date": "2025-03-19T00:00:00+01:00",
  "excerpt": "",
  "scraped_at": "2025-07-03T18:47:24+02:00",
  "word_count": 3954
}