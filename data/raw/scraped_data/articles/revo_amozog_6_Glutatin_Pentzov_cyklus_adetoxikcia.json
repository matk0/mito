{
  "url": "https://jaroslavlachky.sk/crevo-mozog-6-glutation-pentozovy-cyklus-a-detoxikacia/",
  "title": "Črevo a mozog #6 Glutatión, Pentózový cyklus a detoxikácia",
  "content": "Poznáš najsilnejší antioxidant Glutatión? Vieš ako sa v tele tvorí, ako súvisí s vodou, Redoxom, priepustným črevom aj autoimunitnými ťažkosťami? A čo by si mal poznať určite predtým, ako sa ho rozhodneš suplementovať?\n\n\n\n\n\n\n\n(Článok si môžeš vypočuť aj ako Audio podcast. Nájdeš ho TU.)\n\n\n\n\n\n\n\n\n\n\n\n\n\n\n\nSUMÁR ČLÁNKU\n\n\n\n\nČo je to glutatión?\n\n\n\nAko sa v tele glutatión tvorí a ako ho zlepšiť stravou?\n\n\n\nČo v našom tele glutatión robí, ako sa recykluje, a ako súvisí s redoxom, či vodou? 😯\n\n\n\nSuplementovať Glutatión? Áno, či nie? A čo tak NAC?\n\n\n\nČo ti predajcovia doplnkov nepovedia, keď ti predávajú glutatión v doplnku, no mal by si to vedieť?\n\n\n\nAko súvisí glutatión s črevom, leaky gut, či autoimunitou a kedy sa oň zaujímať viac?\n\n\n\nA ešte omnoho viac\n\n\n\n\n\n\n\n\nDnešný článok bude verím pre mnohých zaujímavý, možno až šokujúci (keďže téma glutatión je často riešená), no zároveň bude aj v niečom praktický. Áno, dozvieš sa niečo aj o doplnku výživy glutatión, či NAC, aj ako si glutatión prirodzene zvýšiť, no hlavne ťa opäť raz nasmeruje dobrým smerom.\n\n\n\n\nVeď ako sa hovorí, ani dobrý učiteľ ti nikdy nepovie presne čo máš robiť alebo čo máš vidieť, ale ťa pootočí a nasmeruje aby si sa ty sám musel pozrieť a vydať na cestu.\n\n\n\n\nJa sa teda za žiadneho učiteľa nepovažujem, no v tomto to vnímam podobne pri blogovaní.\n\n\n\n\n\n\n\nZase ten REDOX\n\n\n\nKeďže už po posledných článkoch vieš, v akom prostredí sme sa pred 3 až 5 miliónmi rokmi vyvíjali, aj vďaka čomu máme takéto črevo, chodidlo, chrbticu, či mozog a tiež poznáš základ o Redoxe aj štruktúrovanej vode, dnes na to nadviažem.\n\n\n\nTeraz rečnícka otázka: Čo je v tvojom Zdraví, výkone a celkovo v živote to najdôležitejšie? Predsa tvoj Redox.\n\n\n\nRedox je v skratke množstvo negatívneho elektrického náboja, ktorý máš v bunkách. Čím ho máš vyšší, tým máš v tele viac elektrónov, ktoré vedia zachytávať svetlo.\n\n\n\nToto je mimochodom základ Einsteinovej práce s fotoelektrickým javom.\n\n\n\n\n\n\n\n\n\n\n\n\n\n\nRedox máme v tele vždy rôzny  vzhľadom na rôzne časti tela, no zadržiavame ho prioritne v našich membránach buniek, ale aj vo vode a konkrétne v jej štvrtej podobe, ktorá sa nazýva Exkluzívna zóna.\n\n\n\nTeraz ďalšia, už „nie rečnícka“ otázka – ako svoj Redox zvyšujeme a udržujeme? 🤔\n\n\n\nSpôsobov je viac, no základom je Slnko. Slnko na Zem vysiela rôzne tipy svetla, ktoré nesú rôzne množstvo energie, no sú to predovšetkým UV a infračervená, ktoré voda miluje a rada absorbuje. Aj preto ti kvietok nevydrží, ak ho nebudeš polievať. Rovnako je to s nami.\n\n\n\nSchválne som spomenul kvietok v porovnaní s nami, pretože my ľudia skutočne bez vody dlho nevydržíme. To vie každý. Stačí ísť na púšť bez vody. Na čo sa však zabúda je, že ani bez slnka/svetla dlho nevydržíme.\n\n\n\n\n\n\n\n\n\n\n\n\n\n\nRozdiel je však v tom, že svetlo zo slnka nepotrebujeme dopĺňať tak často, ako piť vodu, pretože toto svetlo vo svojich bunkách a vo vode neustále zadržujeme. Avšak, čím viac z nás svetlo uniká a čím nižší je náš Redox, tým viac svetla strácame a musíme ho začať dopĺňať viac a to pobytom na slnku.\n\n\n\nAj preto je výška nášho Redox-u extrémne dôležitá. Dnešný článok je však o niečom inom. O niečom, čo dnes mnohí riešia a tak hneď prejdem k veci.\n\n\n\nĎalšia podstatná vec, ktorú si v bunkách udržujeme (recyklujeme) vďaka Redoxu je antioxidant Glutatión.\n\n\n\nČo je to glutation\n\n\n\n\nGlutatión je hlavný antioxidant v tele a je kritickým prvkom pri znižovaní zápalu, oxidácie a detoxikácie v tele.\n\n\n\n\nGlutatión je malý proteín zložený iba z troch aminokyselín: cystín, kyselina glutámova a glycín.\n\n\n\nToto je veľmi dôležité, pretože ako vidíš tretina glutatiónu je vyrobená z cystínu, čo je semiesenciálna aminokyselina. To znamená, že ju nemusíme stále jesť a môžeme ju biosyntetizovať (tvoriť) aj z metionínu. No toto platí iba za predpokladu, že prijímame metionín v strave a náš cirkadiálny rytmus funguje. \n\n\n\n\n\n\n\n\n\n\nAvšak je tu ďalšia vec, respektíve ďalšia tretina. Všimni si, že ďalšiu tretinu z glutatiónu tvorí glycín, ktorý je tiež stavebným kameňom aj kolagénu.\n\n\n\nToto ti ukazuje hneď jeden dôležitý bod:\n\n\n\n\n„Ak je náš kolagén v zlom stave, naša spotreba glycínu stúpa a náš prenos elektrického prúdu v tele upadá. Prečo? Pretože keď je zlý kolagén, je okolo neho vždy menej štruktúrovanej vody a naša batéria znižuje svoju kapacitu.“\n\n\n\n\nPráve som ti mimochodom tiež naznačil skutočný dôvod, prečo je pre ľudí naozaj nevhodný aj Glyfosfát a lepok. 🤫\n\n\n\n\n\n\n\nZ čoho si v tele tvoríme glutatión\n\n\n\nCystín je hlavná aminokyselina, ktorá vytvára glutatión. Toto si zapamätaj. [2]\n\n\n\n\nAk máme k dispozícii dostatočné množstvo metionínu, cystín si môže naše ľudské telo syntetizovať z neho. No ak ho nemáme, musíme cystín prijímať v strave.\n\n\n\n\nTu prichádza na radu druhý bod, ktorý si zapamätaj a to, že metionín naše telo vyžaduje vždy, keď tvorí akékoľvek nové proteíny. [3]\n\n\n\nToto by malo byť veľké AHA pre kulturistov a fitness nadšencov. Čím viac teda buduješ svalstvo, alebo čím máš viac zdravotných problémov a potrebuješ sa zostaviť, tým viac tvoje telo potrebuje metionín a ty ho musíš prijímať v strave. V živočíšnej strave. Teraz nazad ku glutatiónu a cystínu.\n\n\n\nCystín sa nachádza vo väčšine potravín s vysokým obsahom bielkovín, vrátane:\n\n\n\n– Živočíšne zdroje: ryby, bravčové mäso, hydina, vajcia\n\n\n\n– Rastlinné zdroje: červená paprika, cesnak, cibuľa, brokolica či ružičkový kel\n\n\n\n\n\n\n\nÚčastníci štvrtkového webináru o Čreve a mikrobióme možno teraz vidia ďalší dôvod, prečo som im ukazoval danú potravinovú pyramídu a tiež veci, ktorým sa vyhýbať a ktoré naopak konzumovať. Áno, aj glutatión bol dôvod.\n\n\n\n\n\n\n\nAko v tele recyklujeme glutatión\n\n\n\nKeďže som vyššie napísal, že náš Redox je veľmi dôležitý, asi tušíš že aj glutatión s ním má dočinenie. Respektíve redox s glutatiónom. Je to kvôli tomu, že glutatión si v tele neustále tvoríme – recyklujeme. Jeho recyklácia vyzerá v skratke takto:\n\n\n\n\n\n\n\n\n\n\n\n\n\n\n\nGSH je skratka pre redukovaný glutatión a GSSH sa nazýva zas oxidovaný glutatión. Redukovaný je taký, ktorý nabral elektróny a oxidovaný je zas o elektróny obratý. Vidíš? Zasa tie elektróny…\n\n\n\n\nTo znamená, že GSH potrebujeme, keď sme vystavení stresu a naopak GSSH sa v tele hromadí, keď so stresom dlhšie bojujeme. Logicky by tieto cykly mali byť pod úzkou kontrolou a aj sú. Stará sa o ňu práve náš lokálny Redox.\n\n\n\nCelý tento proces a aj kontrola prebieha skrz niečo, čo sa nazýva proteín NADPH a Pentózovy cyklus.\n\n\n\n\n\n\n\nPentózový cyklus, NADPH a glutatión\n\n\n\nPentózový cyklus je OXIDATÍVNA, katabolická dráha v cytoplazme našich buniek, ktorá nám poskytuje redukované elementy, ako napr. NADPH a päť uhlíkové sacharidy/cukry (pentóza).\n\n\n\nOpäť zopakujem, že slovo oxidatívna znamená, že odoberá elektróny. To znamená, že keď v našich bunkách prebieha daný cyklus, telo oxiduje nejaký substrát (mastné kyseliny alebo glukózu). Ak si nespomínaš, boli o tom články v sérii mitochondrie.\n\n\n\nTu však prichádza ďalší dôležitý bod. Pri pentózovom cykle ide o metabolickú oxidáciu glukózy, ktorej cieľom nie je tvorba ATP.\n\n\n\nVeľa ľudí totižto dodnes verí, že ľudia sú závislí na glukóze a to z toho dôvodu, že ju potrebujú ako rýchly substrát pre tvorbu energie (ATP). MÝLIA SA. Aj toto je dôkazom.\n\n\n\nPri tomto cykle glukózu síce využívame, no nie na tvorbu ATP. Cieľom je tvorba proteínu NADPH a následná obnova Glutatiónu.\n\n\n\n\nPentózovému cyklu je mimochodom v mojej druhej knihe venovaná celá kapitola, pretože je veľmi dôležitý a tiež sa mu budem venovať vo webinaroch s členmi, ktorý bude už o pár dní. Ak chceš teda získať náskok, pridaj sa medzi prémium členov.\n\n\n\n\n(Po novom funguje členstvo už aj na mesačnej báze a môžeš to brať ako „skúšobné obdobie“. Sám potom posúdiš, či pre teba majú takéto informácie cenu jedného obeda.)\n\n\n\n\n\n\n\nVytvorený NADPH je dôležitý proteín a povedomý by ti mal byť z článkov o mitochondriách. Najmä z článkov o Krebsovom cykle, betaoxidácií a ETC. Dôvod prečo je ten, že je to rovnaký proteín ako NADH, len s tým rozdielom, že obsahuje Fosfátovu skupinu (to je to písmeno P, phosphate).\n\n\n\nTakto vyzerá NADH, a pod ním vidíš NADPH.\n\n\n\n\n\n\n\nProteín NADH\n\n\nProteín NADPH\n\n\n\n\n\n\nNADPH a glutatión\n\n\n\nNADPH je teda tvorený v pentózovom cykle a je pre nás veľmi potrebný. Vyžadujeme ho najmä pri anabolických (rastových) reakciách, a to predovšetkým pri biosyntéze steroidných látok a mastných kyselín. Inými slovami, potrebujeme ho vždy, keď rastieme a tvoríme nové proteíny alebo časti tela.\n\n\n\nPri tvorbe NADPH tiež vždy tvoríme aj 5 uhlíkový cukor (ribóza-5-fosfát), ktorý je nevyhnutný pre syntézu nukleotidov, nukleových kyselín, RNA aj DNA.\n\n\n\n(5 uhlíkový cukor je mimochodom opäť AHA pre prémium členov. Toto je dôvod prečo Vám ho často prízvukujem, ako aj pri dávnejšom webinári, kde sme sa bavili o protokole ako pomôcť svojim mitochondriám).\n\n\n\nPentózový cyklus teda prebieha hlavne v tkanivách vytvárajúcich steroidné látky alebo mastné kyseliny – pečeň, semenníky, vaječníky, kôra nadobličiek, mliečna žľaza, adipocyty (biely tuk) a erytrocyty (červené krvinky). [5]\n\n\n\n\nAj v týchto tkanivách je totižto potrebná vysoká hladina NADPH a hlavne neustála obnova (redukcia) glutatiónu.\n\n\n\n\nToto je ďalšie AHA pre všetkých fitness-ákov, či priaznivcov zdravého životného štýlu, ktorý si myslia, že cukor a glukóza je iba ZLO.\n\n\n\n\n\n\n\nSvaly, glukóza, NADPH a glutatión\n\n\n\nAko vidíš, naše telo glukózu skutočne potrebuje, no nie až tak na tvorbu ATP, ako skôr na tvorbu NADPH a glutatiónu. Aj preto sa mnoho ľudí podľa mňa mýli, keď považujú Warburgov metabolizmus iba za zlý. Niektoré časti tela ho totižto využívajú zámerne a v dobrom, na rozdiel od rakoviny.\n\n\n\nPráve preto nemusí byť ani oxidácia glukózy iba zlá a to ani pri ketogénnej strave. Práve naopak. Živočíchy adaptované na chlad, ktoré sa stravujú ketogénne, využívajú glukózu rovnako, niekedy dokonca viac, no nie za účelom priamej tvorby ATP, ale za účelom jeho recyklácie a tvorby NADPH. [6] A ako v ďalších článkoch o pár týždňov zistíš, dokonca ani inzulínová rezistencia nie je iba zlá a chronická a zvieratká, podobne ako ľudia, inzulínovú rezistenciu využívajú zámerne a súvisí to s Adaptáciou na Chlad!\n\n\n\nK tomuto všetkému však vyžadujeme elektróny z glukózy, ktoré sú nabité UV svetlom. Pomocou pentózového cyklu si tieto elektróny elegantne recyklujeme a nespotrebúvame.\n\n\n\n\nToto je tiež dôvod, prečo je detoxikácia akéhokoľvek toxínu z tela priamo spojená s REDOXOM v tele. Odstránenie toxínov aj detoxikácia totižto vyžaduje vysoký redox a funkčný pentózový cyklus. [7]\n\n\n\n\nPosledná vec, ktorú chcem spomenúť a týka sa tiež fitness nadšencov aj svalstva je toto. Všimni si, že pentózový cyklus nevyužívajú bunky vo svalstve. Keď sa nad tým zamyslíš, malo by ti to prísť zvláštne. Vyššie som totižto napísal, že pentózový cyklus je dôležitý všade kde prebieha rast. Prečo teda nie vo svaloch?\n\n\n\nOdpoveď je preto, pretože rast svalstva nie je v našej biológii až taký dôležitý, ako si mnoho fitness-ákov myslí, no keď už prebieha, musí byť úzko kontrolovaný skrz krv a krvnú plazmu. Práve preto naše svaly využívajú kvantové prepojenie pomocou elektrónov a protónov vo vode v krvi, pomocou ktorých komunikujú s pečeňou. Ak majú svaly vyššiu potrebu po niečom, pečeň im to zabezpečí.\n\n\n\n\nCelý proces si však vyžaduje dobrú spoluprácu, vysoký lokálny redox pečene aj svalstva, vysokú citlivosť na Leptín a nízky zápal v tele (ako si zápal v tele merať, sme už tiež preberali). Tieto body však bohužiaľ väčšina kulturistov splnených nemá a potom to vyzerá tak, ako to vyzerá…\n\n\n\n\n\n\n\n\nGlutatión a nesprávne chápanie ATP\n\n\n\nGlutatión je v našom tele produkovaný normálne vždy pri reakcii na nevhodné prostredie, pričom reaguje na podmienky, ako je znečistenie vzduchu, ktorý dýchame alebo znečistenie vody, ktorú pijeme, alebo ťažké kovy, chemikálie a pesticídy v potravinách, ktoré jeme, atď.\n\n\n\n\nTo znamená, že kedykoľvek sme vystavení stresu, alebo nejakým toxínom, stresorom, telo  potrebuje zvýšiť produkciu glutatiónu s NADPH a teda aj oxidáciu glukózy a pentózový cyklus.\n\n\n\n\nAko však vidíš, glukózu skutočne v tomto prípade neoxidujeme za účelom tvorby ATP. Presne preto vyrobíme v mitochondrii z oxidácie tuku až cca 140 molekúl ATP, zatiaľ čo z oxidácie glukózy iba cca 36 ATP. Je to obrovský rozdiel.\n\n\n\nPresne toto je tiež dôvod, prečo dnešní kulturisti, fitnes-áci, ale aj ľudia, ktorí jedia nonstop sacharidy, rýchlejšie starnú. Robia svoje telo závislým na glukóze, mitochondrie majú viac ochabnuté a ich ATP sa nestíha dostatočne recyklovať. Rovnako potom strácajú schopnosť využívať pentózový cyklus a ich adaptácia na chlad potrvá dlhšie.\n\n\n\n\nKeď sa tvorí ATP rýchlo, veľká časť substrátu prechádza na pyruvát a laktát a mitochondrie netvoria toľko vody. Nezabúdaj, že 100 gramov tuku vytvorí 110 gramov vody zatiaľ čo 100 gramov sacharid iba 55 gramov. [8]\n\n\n\n\nVďaka tomuto je mitochondria viac dehydratovaná a nedokáže vytvoriť toľko exkluzívnej zóny, čím zníži svoj Redox. Toto zapríčiní aj pokles glutatiónu.\n\n\n\nKeď takto glutatión klesne, znamená to, že svoje zásoby cystínu spotrebúvame rýchlejšie a vyžadujeme ho teda viac v strave. Konkrétne viac v živočíšnej strave a v rybách ako si to videl vyššie. V takomto prípade opäť raz vidíš, že rastlinná strava nedokáže pokryť deficit Redoxu, aký si spôsobíš nevedomky.\n\n\n\n\n\n\n\nGlutatión, autoimunita a črevo\n\n\n\nKeďže je táto séria najmä o čreve, trochu ti to prepojím. Prečo môže glutatión pomôcť pri čreve, leaky gut, ako aj pri autoimunitných problémoch?\n\n\n\nOdpoveď je lepšia regulácia adaptívnej imunity a T buniek v lymfatickom systéme v čreve. [9, 10]\n\n\n\nKeď je človek viac oxidovaný, dochádza k zmene T buniek nášho imunitného systému, pričom uprednostňujeme TH1 pred systémom TH2.\n\n\n\n\n\n\n\n\n\n\n\n\n\n\nTeraz dobre čítaj. Potlačenie Th1 a naopak prevýšenie Th2 buniek imunity sa môže vyskytovať u mnohých chronických ochorení, vrátane kandidózy, alergií, precitlivenosti na chemické látky, u niektorých autoimunitných ochorení, vírusovej hepatitídy, ale aj rakoviny.\n\n\n\n\nAvšak najmúdrejšie je vždy pridať do stravy vysoký obsah cystínu, pretože doplnok glutatión sa ťažko dostáva do buniek a môže niekedy dokonca ublížiť.\n\n\n\n\nSuplementovať Glutatión?… Áno či nie?\n\n\n\n\n\n\n\n\n\n\nVeta na konci odstavca vyššie je zrejme ťažko stráviteľná pre niektorých ľudí, hlavne tých, ktorí radi doplnky, no je to pravda. Glutatión na svoju redukciu vyžaduje pomerne slušný redox. Pretože keď aj zjeme doplnok a pridáme takto glutatión do systému neznamená to ešte, že daný glutatión spraví svoju prácu. [11]\n\n\n\n\n\n\n\nAon, Miguel & Cortassa, Sonia & Maack, Christoph & O’Rourke, Brian. (2007). Sequential Opening of Mitochondrial Ion Channels as a Function of Glutathione Redox Thiol Status. The Journal of biological chemistry. 282. 21889-900. 10.1074/jbc.M702841200.\n\n\n\n\n\n\n\nKeď zvýšime GSH, musíme tiež zvýšiť absolútnu koncentráciu GSSG a na to musíme mať dobrý redox. Ak ho nemáme, exogénny glutatión nám môže problém ešte zhoršiť!\n\n\n\n\nTiež si pamätaj, že dopĺňanie glutatiónu, či už doplnkom alebo stravou, vyžaduje aj vysoké hladiny B12, folátu a betaínu.\n\n\n\nSchválne som vyššie napísal, že supplement nemusí byť vhodný, pretože glutatión sám o sebe ako si videl nestačí. Treba na to aj správne riadenie. A hádaj čo tieto cykly ešte riadi. Cirkadiánny rytmus. A toto je zabezpečené pomocou 2 vitamínov a to vitamín A a D a tiež pomocou 2 hormónov: kortizol a melatonin.\n\n\n\nPráve preto tieto 2 vitamíny existujú. Vitamín D sa tvorí v položke vďaka slnku a vitamín A má zas úlohu v oku. Čo však mnoho ľudí nevie, že naša koža a nervový systém v embryu vznikajú z rovnakej bunky s názvom ektoderm.\n\n\n\nAk naša koža a oko nedostávajú správne stimuly, pretože nemáme dostatok slnka a tmy, tieto vitamíny dávajú zlé stimuly našim bunkám a mozgu. Potom sa nám zhorší spánok, čoho následkom je, že sa človek stáva viac zoxidovaný (stráca elektróny).\n\n\n\n\nAk o tom totižto nevieš, jednou z hlavných úloh spánku je naša redukcia (vtedy pridávame elektróny do tkanív).\n\n\n\n\nTeraz si možno znovu prečítaj vetu o dva odstavce vyššie o tom, ako pri zvýšenej oxidácii dochádza ku zmene T buniek nášho imunitného systému. Dochádza? Aj takýmto spôsobom, neadekvátnym cirkadiálnym rytmom a zlým spánkom môžeme prísť o elektróny a naše črevo sa stane priepustným viac a my rozvinieme nejaký autoimunitný problém.\n\n\n\nVerím, že tieto slová teraz dochádzajú lepšie každému, kto bol prítomný na webinári o Čreve a počul ho celý. Všetko, čo som Vám radil a všetky praktické kroky, sa týkali aj optimalizácie vitamínu A s vitamínom D a tiež optimalizácie kortizolu s melatonínom a tým aj stavu Čreva s mozgom. \n\n\n\n\n\n\n\nAk nesuplementovať Glutation, čo robiť miesto toho?\n\n\n\nGlutatión a jeho exogénne využitie môže mať skutočne niekedy benefit, to nepopieram. Avšak v modernom svete to už veľmi neplatí.\n\n\n\nAj preto som viackrát ľuďom na danú otázku poradil, aby zvážili radšej využitie NAC.\n\n\n\nNAC (N -acetylcysteín) je prekurzorovou molekulou glutatiónu, ktorý je hlavným antioxidantom chrániacim naše telo.\n\n\n\nOrálne, ale najmä vnútro žilové použitie NAC preto môže byť podľa niektorých záznamov prospešné pri niektorých zdravotných komplikáciach, ako napr. problémy s črevom, psoriáza, akné a iné. [13]\n\n\n\nNAC totižto priamo blokuje zápalový cytokín IL-4, ktorý je dôležitý pri imunitnej aktivácii TH2. [14] IL-4 je zase hlavný faktor produkcie IgE protilátok. [15] Protilátky IgE sa tvoria pri sennej nádche, astme, anafylaktickom šoku a atopických kožných ochoreniach.\n\n\n\nNež sa však rozhodneš suplementovať NAC, dočítaj radšej článok do konca a tiež mysli na to, že glutatión využíva aj zinok ako kofaktor, takže zvyčajne treba v strave dopĺňať zinok. A hádaj kde je veľa zinku. V morských plodoch a najmä v ustriciach.\n\n\n\n\n\n\n\nOpäť však prízvukujem, že dopĺňať priamo glutatión, ako to často odporúčajú mnohí biohackeri, môže byt viac na škodu a tiež že, aj pri suplementovaní NAC musíš dbať v prvom rade na svoj cirkadiánny rytmus.\n\n\n\n\nElektromagnetický signál, ktorý prichádza zo svetla, totižto odovzdáva signál aj našej zásobe serotonínu, ktorú máme v črevnej výstelke. Odtiaľto dostáva signál zasa naša šišinka (epifýza), kedy má uvoľňovať melatonín počas spánku, kedy sa naše telo redukuje (pridáva do tkanív elektróny).\n\n\n\n\nAk sa to pravidelne nedeje a nášmu telu chýba slnko, ale aj tma, hladiny Glutatiónu poklesnú a jeho dopĺňanie formou doplnku môže problém dokonca zhoršiť. A ak sa pýtaš prečo, odpoveď je redox a nedostatok elektrónov, ako si to čítal v odstavcoch vyššie.\n\n\n\nAj preto si vždy dobre rozmysli, či sa budeš vždy riadiť iba „modernými“ biohackermi alebo sa radšej staneš „mito-hackerom“…\n\n\n\n\n\n\n\n\n\n\n\n\n\n\nGlutatión, Redox, vegáni a detoxikácia\n\n\n\nKeď sa náš redox zníži, v tele začíname hromadiť prechodné kovy a iné toxíny, keďže ich nemôžeme detoxikovať v pečeni.\n\n\n\nRecyklácia glutatiónu je totižto spôsob, akým sú normálne takéto reaktívne kovy v našom tele detoxikované. Úlohu tu mimochodom zohráva aj Síra a Síran. Písal som o tom v dávnejšom článku o mikrobióme a síre.\n\n\n\nPráve tu prichádza na rad ďalší vegánsky paradox, ktorí si mnoho ľudí neuvedomuje. Vegáni a vegetariáni konzumujú totižto prirodzene menej cystínu, čím majú zníženú vnútornú recykláciu glutatiónu. To však nie je všetko.\n\n\n\nVďaka tomuto si dokonca zhoršujú aj svoj stav kolagénu v tele. Tým však netvrdím, že vegánstvo nemá zmysel a je iba zlé. Tvrdím iba to, že v modernom svete je to nezmysel, pretože zdravotný stav človeka, jeho kolagén, glutatión, aj Redox, sa dramaticky a extrémne rýchlo znižuje, vďaka prostrediu.\n\n\n\nSám si preto nabudúce rozmysli, akému výživovému smeru prepadneš a či vieš, čo to všetko obnáša. Pretože ak NEPOZNÁŠ SVOJU BIOLÓGIU, môžeš na to doplatiť.\n\n\n\n\n\n\n\nPresne preto nemusí byť vždy rozumné počúvať ľudí, ktorí sa ti snažia predať nejaký doplnok a sľubujú želané rýchlo dosiahnuteľné efekty, pokiaľ popri tom NESPOZNÁVAŠ aj SVOJU BIOLÓGIU.\n\n\n\nAk máš totižto v tele a v bunkách znížený redox, čo znamená, že nebude mínus 400 mV, tvoj prirodzený glutation bude taktiež znížený. Ak do toho pridáš nejaké kúry, či cheláciu, do svojej krvi akurát uvoľníš ešte viac toxínov, no nebudeš ich vedieť detoxikovať. A to nechceš.\n\n\n\n\n\n\n\n\nJe to podobné ako keď sa mnoho ľudí vzdáva po prvých týždňoch chudnutia, či zmeny životného štýlu. Často sa im stane, že dostanú nejakú chorobu, zhorší sa im stav, no neuvedomujú si, že pozitívne zmeny sa nedejú za noc. V týchto prípadoch sa im často z podkožia uvoľnia uložené toxíny, no pokým ich mitochondrie ani detoxikácia ešte nepracuje, nevedia sa ich zbaviť a môžu im na čas zhoršiť stav.\n\n\n\n\nDúfam, že si teraz konečne naozaj uvedomuješ, prečo som tuto sériu o čreve začal teoretickými článkami o našom pôvode. Až keď toto poznáš môžeš naozaj chápať prečo ti môže suplement glutatión ublížiť.\n\n\n\n\nNie je náhoda, že sme vyrastali na morských plodoch a rybách, ktoré sú plné elektrónov, DHA, ale aj selénu. Všetky tieto ingrediencie využívame v imunitnom systéme a zároveň vďaka ním neustále recyklujeme kvantá glutatiónu, ktorý nám pomáha detoxikovať prípadné kovy, ktoré aj konzumáciou morských plodov prijímame.\n\n\n\n\nNo čo, stále sa bojíš „toxických“ rýb, alebo moderného „vírusu“ tipu covid? Alebo radšej spoznáš svoju biológiu a zistíš, že všetko potrebné máme od prírody v sebe a nič iné, ani vakcínu nepotrebuješ a nemáš sa čoho obávať? Je to na tebe…\n\n\n\n\n\n\n\n\n\n\n\n\n\n\nPrvý komplex, glutatión, voda a Redox\n\n\n\nNa záver článku ti chcem zhrnúť to najpodstatnejšie a zároveň ti zanechám finálne myšlienky, na ktoré nadviažem nabudúce.\n\n\n\nNaše telo je plne proteínov, ktoré sú zväčša hydrofilné. To znamená, že milujú vodu. Keď sú mitochondrie funkčné a tvoria ATP, proteíny sa viac rozťahujú a nasiaknu na seba viac vody. Presne takýmto spôsobom vytvoríme väčšiu exkluzívnu zónu (EZ), ktorá za nás separuje elektrický náboj. To znamená, že oddelí protóny od elektrónov.\n\n\n\n\n\n\n\n\n\n\n\n\n\n\nTeraz sa rozpamätaj na riadky vyššie. Keď sme viac oxidovaní, strácame elektróny a hromadíme viac protóny, a zároveň spotrebúvame viac zásob cystínu a teda aj glutatiónu.\n\n\n\nPreto sa autoimunita a priepustné črevo vždy vyskytujú ruka v ruke. A ako už v ďalších článkoch zistíš, hlavnou príčinou leaky gut je v prvom rade umelé elektromagnetické pole (EMP), ktoré nám zabraňuje dobre separovať Elektrický náboj (znižuje našu EZ).\n\n\n\nNezabúdaj že vďaka separácii elektrického náboja dokážu naše mitochondrie generovať obrovský, priam až neuveriteľný elektrický potenciál.\n\n\n\n\nElektrický náboj na jej membráne je síce iba asi 150 milivoltov cez jej vnútornú mitochondriálnu membránu, čo môže to znieť ako malé množstvo, no keď zvážiš, že jej vnútorná membrána je hrubá iba 4 až 7 nanometrov zistíš, že napätie na tejto membráne je až 30 miliónov voltov na meter. To je sila Blesku!  [16, 17]\n\n\n\n\n\n\n\n\nAugustový webinár s prémium členstva o tom, ako pomôcť mitochondriám. \n\n\n\n\n\n\n\n\n\n\nZáver a zhrnutie\n\n\n\nViem, že pre niekoho bol dnešný článok náročný, možno pridlhý a možno „ťažký“, no bol potrebný. To mi ver. 😉 Ak sa ti článok páčil, a myslíš, že môže niekomu pomôcť, kľudne ho zdieľaj.\n\n\n\nAk chceš byť informovaný medzi prvými o zverejnení nového článku, zanechaj mi nižšie email a dostaneš upozornenie.\n\n\n\nNa záver ti dávam do pozornosti nové Premium členstvo s viacerými možnosťami pridať sa. \n\n\n\n\n\n\n\nNo a my dvaja sa čítame alebo počujeme už pri ďalšom článku tak zostaň naladený 😊\n\n\n\n\n\n\n\n\n\n\n\nReferencie, zdroje a použité odkazy:\n\n\n\n\nhttps://sk.wikipedia.org/wiki/Fotoelektrick%C3%BD_jav\n\n\n\nhttps://sk.wikipedia.org/wiki/Glutati%C3%B3n\n\n\n\nhttps://www.sciencedirect.com/science/article/pii/S240565451730094X\n\n\n\nhttps://www.wikiskripta.eu/w/Pent%C3%B3zov%C3%BD_cyklus\n\n\n\nhttps://www.khanacademy.org/test-prep/mcat/biomolecules/carbohydrate-metabolism/a/pentose-phosphate-pathway\n\n\n\nhttps://www.sciencedirect.com/science/article/pii/S0026049515003340\n\n\n\nhttps://www.ncbi.nlm.nih.gov/pmc/articles/PMC5855569/\n\n\n\nhttps://www.nature.com/articles/150021a0\n\n\n\nhttps://www.sciencedirect.com/science/article/pii/S1074761317301292\n\n\n\nhttps://www.nutraceutica.sk/sk/nutraceutika-pri-ochoreniach/oslabena-imunita/vyznam-th1-th2-rovnovahy-imunity/\n\n\n\nhttps://www.researchgate.net/figure/Relationship-between-glutathione-redox-potential-GSH-GSSG-ratio-and-GSH-pool-size_fig5_6295103\n\n\n\nhttps://en.wikipedia.org/wiki/Acetylcysteine\n\n\n\nhttps://www.ncbi.nlm.nih.gov/pmc/articles/PMC6561714/\n\n\n\nhttps://pubmed.ncbi.nlm.nih.gov/8574146/\n\n\n\nhttps://pubmed.ncbi.nlm.nih.gov/2788092/\n\n\n\nhttps://pubmed.ncbi.nlm.nih.gov/9245766/\n\n\n\nhttps://bionumbers.hms.harvard.edu/bionumber.aspx?id=105801&ver=6\n\n\n\n\n\n\r\n\t                    \t\t\t{6}",
  "date": "2021-10-23T00:00:00+02:00",
  "excerpt": "",
  "scraped_at": "2025-07-03T18:50:54+02:00",
  "word_count": 3220
}