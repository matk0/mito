{
  "url": "https://jaroslavlachky.sk/matrix-6-preco-nase-mitochondrie-zaujima-lahky-vodik-a-proton/",
  "title": "Matrix #6 Prečo naše mitochondrie zaujíma ľahký vodík a protón?",
  "content": "Přehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\n\n\nPrečo si matka príroda, slnko, hviezdy a aj naše mitochondrie vybrali práve vodík a prečo tento vodík nie je rovnaký ako vodík z akejkoľvek vodíkovej fľaše?\n\n\n\nNa základe nového video podcastu mi prišlo viacej otázok, mnohé podobné, pričom väčšina sa týkala vodíka. Vodík je niečo, čo veľa z vás už roky pozná a rieši, no zároveň pre ľudí, ktorí sa oň nezaujímali sa stal niečím novým. Dnes sa teda dozviete prečo si matka príroda aj naše mitochondrie vybrali práve vodík a prečo tento vodík nie je rovnaký ako vodík z akejkoľvek vodíkovej fľaše. Taktiež odporúčam každému, kto je na mojom blogu nový, prečítať aspoň túto rozbehnutú sériu Matrix Mitochondrie, pre ešte lepšie chápanie a rýchlejšie „naskočenie na rozbehnutý vlak edukácie mitochondriakov„.  \n\n\n\n\n\n\n\nSumár článku:\n\n\n\n\nV čom sú mitochondria a slnko podobné a ako generujú EMP a svetlo? \n\n\n\nAká je skutočná úloha Koenzýmu Q v mitochondrii?\n\n\n\nMedzi aké častice spadá vodík, respektíve protón a prečo je to dôležité?\n\n\n\nLaické vysvetlenie na príklade peňaženky a kreditnej/debetnej karty ľahkého vodíka a deutéria\n\n\n\nProtón a deutérium sú radikálne odlišné a to po energetickej stránke aj po informačnej\n\n\n\nAko pracujú enzýmy a čo to znamená mať enzymatický problém?\n\n\n\nPrečo vodíková fľaša (vodíková voda) nerieši deutérium a prečo je výroba molekulárneho vodíka v mitochondrii lepšia? \n\n\n\nZáverečný TIP pre všetkých, ktorí z nejakého dôvodu chcú vodíkovú fľašu\n\n\n\nZáver a zhrnutie + Prémium členstvo už aj na mesačnom predplatnom!\n\n\n\n\n\n\n\n\n\n\n\n\n\n\n\n\n\n\n\n\nP.S. Ak chceš byť informovaný vždy medzi prvými o zverejnení nového článku/podcastu, prihlás sa na odber nižšie.\n\n\n\n\n\n\n\n\n\n\n\n\n\n\nV čom sú mitochondria a slnko podobné a ako generujú EMP aj svetlo\n\n\n\nMitochondrie a slnko majú veľa spoločného a to či už sa bavíme o termonukleárnej reakcii, akej verí väčšina kozmológov, alebo o ich elektrickej povahe. Jedno je však isté – sú si naozaj podobné. Obe majú vo svojom jadre veľa stlačeného vodíka a obe generujú obrovské elektrické a magnetické pole a tiež obe generujú (uvoľňujú) svetlo, najmä infračervené svetlo.\n\n\n\nV mojom poslednom webinári pre členov som dokonca rozprával o tom, že aj koenzým Q v skutočnosti plní úlohu „mäsiara“. Vezme obrovský „kus mäsa“ (UV/modré svetlo) a „rozseká“ ho na krásne 2cm hrubé „steaky“ (červené a infračervené svetlo), ktoré CCO aj ATP-syntáza využijú! \n\n\n\n\n\n\n\n\n\n\nPrémium členstvo – webináre 2025\n\n\n\n \n\n\n\n\n\n\n\n\n\n\n\n\n\n\nMitochondrie teda uvoľňujú IČ svetlo (NIR až FIR) a rovnako slnko. Väčšina fyzikov verí, že hlavnou silou tohto konania je gravitácia, ktorá geometricky deformuje časopriestor, kde sa vodík extrémne stlačí. Osobne túto úlohu pripisujem viac elektromagnetickej sile, avšak ako som povedal, na teraz je to irelevantné. \n\n\n\n\n\n\n\nJe však dôležité uvedomiť si, že v oboch prípadoch je svetlo generované vďaka masívnemu množstvu protónov (ionizovaný vodík), ktoré majú unikátne kvantovo biologické (aj kvantovo mechanické) vlastnosti. V dnešnom blogu naučím každého, aj laikov, ktorí ste sa ku video podcastu a téme „vodíka“ dostali po prvýkrát, prečo si matka príroda a vaše mitochondrie vybrali práve vodík a prečo tento vodík nie je rovnaký ako vodík z akejkoľvek vodíkovej fľaše.\n\n\n\n\n\n\n\nAká častica je vlastne vodík, respektíve protón (hadrón a zároveň fermión)?\n\n\n\nTeraz sa neľakajte zopár odborných termínov, hneď za odstavcami vysvetlím aj laicky, po lopate. \n\n\n\nHadróny s celočíselnými spinmi (bozóny) sa nazývajú „mezóny“, zatiaľ čo hadróny s polovičnými (nepárnymi) celočíselnými spinmi (fermióny) sa nazývajú „baryóny“. \n\n\n\n\nProtón (to, čo máš v mitochondrii) je teda v skupine fermiónov a zároveň je jediný hadrón, ktorý je absolútne stabilný (životnosť je známa viac ako 1036 rokov!). Keď si vezmeš napríklad neutrón – ak by nebol v atóme, rozpadne sa do 15 minút (k tomuto sa dostanem viac v ďalších blogoch a webinároch)! \n\n\n\n\n\n\n\n\nAj keď bol kedysi protón pôvodne považovaný za fundamentálnu časticu (ktorá už neobsahuje nič)ň, dnes vieme, že sa protón skladá z ďalších menších základných častíc nazývaných valenčné kvarky v tomto prípade: dva „up kvarky“ a jeden „down kvark“. Protóny majú spin-½ (sú fermióny) a sú zložené z troch valenčných kvarkov, čo z nich robí baryóny (podtyp hadrónov). \n\n\n\nNaopak deuterón – jadro ťažkého vodíka, o ktorom som veľa rozprával (laické články a ich rozdiel nájdeš tu), má spin 1. On nie je fermión! \n\n\n\n\n\n\n\n\nProtón je teda veľmi zaujímavá častica, ktorá pozostáva z ďalších častíc kvarkov (podobných elektrónom, pretože sú veľmi ľahučké a pohyblivé), ktoré držia pohromade vďaka tzv. „silnej sile“ a spolu tvoria v podstate neionizovanú tzv. kvark-gluónovú plazmu (alebo aj kvarkovo gluónovú plazmu). \n\n\n\n\n\n\n\n\nČo je však dôležité poznamenať je to, že vzhľadom na to, že protón pozostáva ako si videl vyššie z troch kvarkov, ich hmotnosť tvorí len cca 1 % hmotnosti protónu. To nám automaticky naznačuje, že protón v sebe ukrýva omnoho viac a ten zvyšok je práve vo forme energie (aj informácie), avšak nie je vo forme hmoty. nezabúdaj, že ešte z minulého storočia vieme, že hmota a energia medzi sebou dokážu  konvertovať. \n\n\n\n\n\n\n\nVysvetlenie pre laikov: \n\n\n\nOdstavce vyššie v podstate znamenajú toľko, že ľahký vodík, ktorý obsahuje iba protón, je unikátna „zberňa“ a aj „zásobáreň“ energie, ktorú naše mitochondrie, ale aj hviezdy na oblohe vedia podľa potreby využívať. Predstav si to ako tvoju peňaženku, kde kedysi bývala len hotovosť, no zrazu tam je kreditná karta. \n\n\n\n\nPokým si mal v peňaženke len hotovosť, vždy si bol do istej miery limitovaný jej veľkosťou, pretože ak by si tam vopchal stovky bankoviek, ledva by si ju zmestil do vrecka. Avšak dnes si vieš tieto „imaginárne“ financie uložiť na účet a mať ku nim prístup pomocou karty, ktorá má síce nejaký objem, no zmestí sa ti tam. Protón je v tomto prirovnaní kreditka. \n\n\n\n\n\n\n\n\n\nNo a ak by som mal pre každého laika vysvetliť v rýchlosti deutérium? Deutérium je v tomto prípade so svojím SPINOM a neutrónom naviac ako požičaná debetná karta s nastaveným limitom 20 eur. Vieš ju síce použiť podobne, zmestí sa ti takmer rovnako do peňaženky, avšak jej využitie je zdĺhavé (musíš si vždy pýtať súhlas a PIN) a zároveň z nej uvoľníš vždy len málo. V prípade že zrovna potrebuješ viac, dostaneš „blokádu“, rovnako ako sa zablokuje tvoja ATP-syntáza v mitochondrii, keď do nej vstúpi priveľa deutéria. \n\n\n\n\nRozumie? \n\n\n\n\n\n\n\nMITOCHONDRIE #10 DEUTÉRIUM a ŤAŽKÁ VODA\n\n\n\n\n\n\nVOZ #4 Ako DHA spravilo Svetlo užitočným\n\n\n\n\n\n\n\n\n\n\nZvyšok protónovej hmoty je spôsobený kinetickou energiou kvarkov a energiou gluónových polí, ktoré spájajú kvarky. Kinetická energia je energia pohybu, ako napríklad tá, ktorú má bejzbalová lopta hodená nadhadzovačom, guľka vystrelená zo pištole alebo molekula plynu H2.\n\n\n\n\n\n\n\nProtón a deutérium sú radikálne odlišné a to po energetickej stránke aj po informačnej\n\n\n\nAko teda vidíš, ľahký a ťažký vodík sú naozaj odlišné. Ľahký vodík obsahuje iba protón, okolo ktorého „obieha“ elektrón a ľahko sa ionizuje. To znamená, že sa elektrón a protón ľahko osamostatnia.\n\n\n\nDeutérium (ťažký vodík), je naopak ťažší, menej pohyblivý a obsahuje aj neutrón. To znamená, že sa elektrón ťažšie ionizuje (prvý problém), no taktiež má odlišný SPIN, vďaka čomu má „tvoja peňaženka denný limit“ (druhý problém). \n\n\n\nKeď tieto veci zvážime malo by každému dôjsť to, čo tvrdím už roky – prečo sa preboha väčšina ľudí, vrátane výživových poradcov sústredí na nepodstatné kalórie, keď máme jasne čierne na bielom, že naše mitochondrie sa zaujímajú o vodík a subatomárne častice? \n\n\n\n\n\n\n\n\n\n\n\nKeď sa protóny v slnku „spájajú“ pomocou fúzie, uvoľňujú obrovské množstvo elektromagnetickej energie (ktorú tvoria z premeny svojej zásoby kinetickej energie v protóne), ktoré nazývame slnečné svetlo. Aby k tomuto procesu došlo, musia sa dve jadrá vodíka dostať veľmi blízko, aby sa spojili a prekonali Coulombovu odpudivú silu. Tu sa však skrýva malý „háčik“. \n\n\n\nVäčšina ľudí si myslí, že tunelovanie je proces, ktorý sa týka iba elektrónov, no nie je to tak. Protóny to dokážu dokonca lepšie a v poslednom webinári som to vysvetľoval dopodrobna. Protóny totiž majú taktiež duálnu vlastnosť, ktorá im umožňuje tunelovať a kvantová elektrodynamika to krásne vysvetľuje.\n\n\n\n\n\n\n\nČo znamená mať enzymatický problém?\n\n\n\nLaicky ide o to, že nie je jedno koľko akého vodíka do tkaniva prinesieme a hlavne nie je jedno, v akej kondícií v danom tkanive máme mitochondrie. Mitochondria je totiž dôležitá na filtráciu vodíka, ktorý následne dokáže ľahko tunelovať pomocou vody kam potrebuje a následne poháňať všetky enzymatické reakcie, ATP-syntázu a mnoho ďalšieho. \n\n\n\n\n\n\n\n\nTo máš teda hneď odpoveď na ďalšiu častú otázku ohľadom enzýmov. Vieš čo robí enzýmy efektívnymi? Transport protónov. Ak máš teda enzymatický problém, máš problém s deutériom a ani o tom nevieš. Doplnenie enzýmu do tela umelo ti nemusí absolútne pomôcť. Kľudne klikni a presvedč sa… \n\n\n\n\n\n\n\n\nTiež si pozri tieto obrázky, ktoré si už mohol vidieť v množstve článkov aj v knihách. Dôkladne si prezri moje znázornenie pohybu vodíka v ňom a tiež to, ako sa nakoniec ustáli na molekule vody. Potom pokračuj ďalej.\n\n\n\n\n\n\n\n\n\n\n\n\n\n\n\n\n\n\n\n\n\nVodíková fľaša (vodíková voda) alias ako najlepšie získať molekulárny vodík?\n\n\n\nNaše telo je tvorené z 98,73 % vodou, pretože je pre nás veľmi potrebná. Dôvod prečo je ten, že vďaka vode žijeme a máme energiu. Ak by som to mal napísať odbornou rečou, tak voda ti pomáha využívať Negatívnu Entropiu a zásobuje ťa elektrónmi aj protónmi. \n\n\n\n\n\n\n\nNa obrázku mitochondrie vyššie si videl, že v jej matrixe je nižšie pH, čo znamená, že je tam viac protónov. Práve v týchto miestach sa totižto nachádzajú všetky protóny, ktoré tam mitochondria uvoľnila z vodíka z jedla. Glykolýza, ktorú väčšina ľudí pozná ako spaľovanie glukózy, je proces, ktorý filtruje deutérium ešte v cytoplazme, aby sa sem, dnu, dostal ten správny. \n\n\n\n\n\n\n\nV mitochondrii je však taktiež molybdén, ktorý katalyzuje tvorbu molekulárneho vodíka a taktiež aj tvorbu síranu. \n\n\n\nVieš, čo to znamená? Opäť sa neľakaj termínov a hneď za odstavcami vysvetlím aj laicky:\n\n\n\n\nSlová vyššie znamenajú, že ak tvoje mitochondrie pracujú ako majú a máš svoje oko, črevo aj pokožku vystavenú správnemu svetlu, tvoja krv načerpá dostatok UV svetla, z ktorého uvoľní oxid dusnatý, ale aj sírovodík, ktorý následne prerušia donášku elektrónov z jedla z prvého komplexu a zároveň mitochondrií umožní získať elektróny zo síranu a tiež popri tom vyrobí molekulárny vodík! Áno, dobre čítaš. \n\n\n\nTvoja mitochondria si v istých podmienkach vytvorí svoj vlastný molekulárny vodík, pomocou ktorého zároveň vytvorí elektrickú energiu (elektrolýzu) aj vodu. A popri tom všetkom, z tohto procesu získa enormné množstvo energie, vďaka ktorej si tu a čítaš tento článok.\n\n\n\n\n\n\n\n\n\nV reči laika to znamená, že rovnako ako zdravé črevo v tvojom tele vyprodukuje za priemerný deň okolo cca liter vodíka, tak tvoje mitochondrie okrem iného produkujú aj molekulárny vodík. Nepotrebuješ ho teda dopĺňať zvonku, ktorý sa vlastne aj tak veľmi rýchlo degraduje, pretože mitochondrie ho vyprodukujú vždy s iba ľahkým vodíkom (deutérium nevyužijú nikdy, na rozdiel od fľaše) a zároveň ho vytvoria na mieste, kde okamžite nájde aj svoj „terč“!\n\n\n\n\n\n\n\n\n\n\n\n\n\n\n\nA vieš čo je na tomto procese najlepšie? Že matka príroda robí lepšiu prácu ako človek, pretože vodík v mitochondrii najskôr prefiltruje skrz dokonalú „reverznú osmózu“ s názvom ATP-syntáza a následne využije svoju elektrickú silu a magnetizmus na to, aby protóny spojila s elektrónmi. \n\n\n\n\n\n\n\nCelý proces vzniku vodíka v akomkoľvek systéme (či už v aute, fľaši alebo v mitochondrii) možno rozdeliť do dvoch krokov: absorpcia a desorpcia. \n\n\n\nAbsorpcia znamená vstrebávanie, pohlcovanie, zlúčenie, zatiaľ čo desorpcia je jav, pri ktorom sa látka uvoľňuje z povrchu materiálu. To znamená, že absorpcia prebieha keď vzniká vodík a teda keď sa zlučujú protóny s elektrónmi, zatiaľ čo desorpcia prebieha, keď sa vzniknutý molekulárny vodík uvoľňuje z elektródy. \n\n\n\n\nAko to prebieha v aute alebo fľaši si mohol čítať v tomto dávnejšom článku, avšak nás zaujíma mitochondria. \n\n\n\nNajprv sa protóny z roztoku (teda z matrixu mitochondrie = z iónovej plazmy) prichytia na katalytické miesta elektródy (to je miesto, kde sa nachádza molybdénový komplex). Potom sa elektróny z elektródy (komplexu na membráne) spoja s protónmi a vytvoria atómy vodíka. Dva atómy vodíka sa následne spoja a vytvoria molekulu vodíka. Potom nastáva desorpcia, kedy vytvorený molekulárny vodík odchádza z miesta elektródy. \n\n\n\n\n\n\n\n\n\n\n\n\n\n\n\nČo je tiež zaujímavé, že naše mitochondrie na toto využívajú dalo by sa povedať „energiu zdarma“. \n\n\n\nKryštalická štruktúra sulfidu molybdénového (MoS2) má totižto sama o sebe formu šesťuholníkovej roviny atómov S na oboch stranách šesťuholníkovej roviny atómov Mo. Tieto trojité roviny sa hromadia na sebe, so silnými kovalentnými väzbami medzi atómami Mo a S, pričom ich slabé van der Waalsove vrstvy nútia držať pohromade. [R] V tomto skupenstve nie je Molybdén až taký dobrý katalyzátor, avšak matka príroda medzi molybdén a síru v mitochondrii „vpichla“ železo, ktoré celú vec mení.\n\n\n\n\nŽelezo a síra sú v mitochondrii ako zhluky, ktoré držia pohromade, pričom železo je feromagnetické a síra je zas diamagnetická. Práve tieto ich unikátne magnetické vlastnosti sú zodpovedné za to, že elektróny k sebe „vženú“ bez akejkoľvek vstupnej energie a umožnia mitochondrii vytvoriť to, čo potrebuje, vrátane voľného radikálu, alebo molekulárneho vodíka. \n\n\n\n\n\n\n\n\nNezabúdaj, že elektróny sú v mitochondrii v pohybe a keď sa hýbu, tvoria aj magnetické pole. Práve toto je ten „level“, do ktorého veľa odborníkov nerado zachádza, no mali by. Pretože až potom môžu naozaj pochopiť, prečo nám naozaj aj obyčajná voda dokáže dodať energiu a nie kalórie. A tiež je to jeden z dôvodov prečo posledných pár rokov spávam na špecifickom statickom magnete, ktorý si dnes vieš zabezpečiť už aj v Čechách od Jakuba. \n\n\n\n\n\n\n\nTu máš ešte záverečný tip, ak patríš k ľuďom, ktorí po zverejnení podcastu písali s otázkami o vodíkových fľašiach. \n\n\n\n\n\n\n\nZáverečný TIP pre všetkých, ktorí z nejakého dôvodu chcú vodíkovú fľašu\n\n\n\nAž teda budeš nabudúce premýšľať nad tým, v čom pri počítaní kalórií robíš chybu keď nechudneš, prečo sa necítiš dobre, hoci dodržuješ svoju „dobrú“ vegetariánsku ci akúkoľvek inú) stravu alebo aká vodíková fľaša, molekulárny vodík, či generátor vodíka alebo vodík v tabletkách je ten najlepší, popremýšľaj v prvom rade nad slovami vyššie a zameraj sa na mitochondrie. \n\n\n\nOtázku ohľadom generátora vodíka som dostal veľa krát a moja odpoveď je viac menej vždy verejne rovnaká. \n\n\n\nSústreď sa na vodík, ktorý tvoje mitochondrie filtrujú a čo s ním urobia a až potom hľadaj fľašu. Pretože daná fľaša naozaj môže mať nejaký benefit, no keď nevieš aký zdroj vodíka používa, ani ako a kedy ho využiť, v lepšom prípade zažiješ aspoň placebo efekt. 🙂\n\n\n\n\n\n\n\nA ak nejakú fľašu máš a chceš ešte jeden tip ohľadom využitia molekulárneho vodíka, napíšem ti už iba, že Chlad, Hlad (fasting) a sírovodík je niečo, čo potrebuješ správne zaradiť do hry, aby sa efekt dostavil! Čiže v období keď si bez jedla za predpokladu, že si vystavení chladu a/alebo červenému svetlu je najlepšia doba!\n\n\n\n\n\n\n\nZáverečné zhrnutie\n\n\n\nAk sa ti článok páčil a chceš ma podporiť v práci, alebo si myslíš, že môže pomôcť niekomu z tvojich známych, zdieľaj ho ďalej.\n\n\n\n\n\n\n\n\n\n\n\n\n\n\n\nP.S. Ak chceš byť informovaný vždy medzi prvými o zverejnení nového článku/podcastu, prihlás sa na odber nižšie.\n\n\n\n\n\n\n\n\n\n\nPrémium členstvo pokračuje ďalej – spustená aj formou mesačného predplatného!\n\n\n\n\nPrémium členstvo prešlo v roku 2025 obrovskou zmenou, pričom sú všetky členstvá zjednotené a platia sa jednorazovo s prístupom navždy. \n\n\n\n\n\n\n\n\n\nPrémium členstvo si vieš teda zakúpiť JEDNORAZOVO a prístup ku množstvu materiálom, ktoré tam je a neustále pribúda získaš NAVŽDY (nech má každý možnosť študovať svojím tempom)! \n\n\n\nČlenstvo vieš využiť aj formou mesačného predplatného (pre ľudí, ktorí nechcú platiť väčšiu sumu, prípadne im stačí kratšia doba na zhlaidnutie niektorých vecí, účasť na pravidelných živých ZOOM meetingoch, apod.)\n\n\n\n\n\n\n\n\n\n\n\n\nPrémium členstvo, Jaroslav Lachký 2025\n\n\n\n\n\n\n\n\nObjednať členstvo JEDNORAZOVO \n\n\n\nMesačné predplatné členstva\n\n\n\n\n\n\n\n\n\n\n\n\n\nAk ma chceš podporiť v práci, môžeš tak urobiť akokoľvek. Zdieľaním mojich článkov/podcastov, či zakúpením akéhokoľvek produktu na mojom eshope. \n\n\n\n\n\n\n\n\n\n\n\n\n\n\nBalíček tlačených kníh Spoznaj Svoju Biológiu (2+1)\n\n\n\n\n\n\n\n\n\n\n\nEasyLight Mitochondriak® | Light therapy \n\n\n\n\n\n\n\nTiež dávam do povedomia každému, koho zaujíma téma terapie červeným svetlom a celkovo „mito-hackingu“, projekt EasyLight Mitochondriak®. \n\n\n\n\n\n\n\nAko ste si mohli všimnúť – EasyLight Mitochondriak je predovšetkým o mitochondriách a o edukácií ľudí o dôležitosti svetelnej výživy a nie je to iba o infrapaneloch. Téma mitochondrií je veľmi dôležitá a akýmkoľvek spôsobom dokážeme mitochondriám dodať dostatok elektrónov a svetla, tak je to v ich prospech. Aj preto sme po dlhom zvažovaní na webe pridali novinku, ktorou sú barefoot uzemnené topánky.\n\n\n\n\n\n\n\nAko každý môj člen vie, takéto topánky nosím sám roky, viacerý z vás ich máte tiež (či už svojpomocne urobené, zo zahraničia, apod.) a momentálne sa Erik podujal aj na ich predaj priamo u nás na SK a CZ. Všetky info sú tu >>\n\n\n\nTiež môžete na čokoľvek aj po Vianociach na eshope easylight využiť zľavový kód na 10% zľavu „jaroslavlachky“.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nPřehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\n\n\n\n\n\n\nPrvý prototyp svojho druhu – LED panel Mitochondriak® 3.0 UV portable, ktorý obsahuje aj UV svetlo. \n\n\n\n„Nesnažíme sa „hacknúť“ prírodu ani napodobniť slnečné svetlo. Snažíme sa im len čo najviac priblížiť a využiť ich prírod\n\n\n\nĎakujem ti za pozornosť a čítame/počujeme sa nabudúce, v ďalšom článku.\n\n\n\n\n\n\n\n\n\n\n\n\n\n\n\nReferencie, zdroje a spomenutá literatúra:\n\n\n\n\nMoja maličkosť a tiež zdroje z mojej knihy Kvantová Biológia\n\n\n\nhttps://jaroslavlachky.sk/mitochondrie-10-deuterium-a-tazka-voda/\n\n\n\nhttps://sk.wikipedia.org/wiki/Kvarkovo-glu%C3%B3nov%C3%A1_plazma\n\n\n\nhttps://sk.wikipedia.org/wiki/Siln%C3%A1_interakcia_hmotn%C3%BDch_objektov \n\n\n\nhttps://profmattstrassler.com/2024/07/22/the-standard-model-more-deeply-how-the-proton-is-greater-than-the-sum-of-its-parts/ \n\n\n\nhttps://arxiv.org/abs/1703.00789",
  "date": "2025-03-04T00:00:00+01:00",
  "excerpt": "",
  "scraped_at": "2025-07-03T18:47:27+02:00",
  "word_count": 2411
}
