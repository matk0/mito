{
  "url": "https://jaroslavlachky.sk/crevo-a-mozog-4-bipedalizmus-a-grounding/",
  "title": "Črevo a mozog #4 Bipedalizmus, pohyb a grounding",
  "content": "Premýšľal si niekedy nad tým, prečo máme odlišné chodidlo, aj palec od opíc? Čo ak za túto obrovskú zmenu môže niečo úplne nečakané, niečo o čom sa moc nehovorí, niečo ako Grounding? Mohlo byť teda aj uzemnenie sa pohonom pre náš bipedalizmus?\n\n\n\n\n\n\n\nSUMÁR ČLÁNKU\n\n\n\n3 faktory, ktorým vďačíme za náš vývoj?Naozaj môže za naše chodidlo a palec „obyčajný“ Grounding? 😯Čo nám o našom vývoji prezradila LUCY?Čo majú spoločné ľudia s istým druhom rozkošných opičiek? 😊Prečo je dôležitý všestranný pohyb a ako vplýva na náš mozog?A ešte omnoho viac\n\n\n\n\n\n\n\n(P.S. Článok si môžeš vypočuť aj ako audio podcast. Nájdeš ho TU.)\n\n\n\n\n\n\n\n\n\n\n\n\n\n\n\nČomu vďačíme za náš vývoj\n\n\n\nV poslednom článku série o čreve a mozgu si sa dozvedel, prečo aj ako sa našim predkom rozvinulo priepustné črevo, akú úlohu tu zohrali „nečinné gény“, vírusy z mora a ako nám to pomohlo vo vývoji. Dnes na to nadviažem. Než však začnem, musím napísať ešte toto.\n\n\n\nViem, že niektorým z Vás sa možno zdajú momentálne články trochu nepodstatné, no ver mi, že keď spoznáš dôvody, prečo máme takéto chodidlo, mozog aj črevo (o čreve už niečo vieš), budeš sa na veci pozerať úplne inak a tiež aj tvoj postoj, ak máš akýkoľvek problém, bude potom odlišný. \n\n\n\nPamätaj si, že ak ani len nevieš, že niečo nevieš, iba ťažko prídeš na to čo je to, čo doposiaľ ešte nevieš! Podobne je to s hľadaním odpovedí na otázky. Ak nevieš kde hľadať, ťažko sa dopátraš odpovediam…Poďme teda na to.\n\n\n\n\n\n\n\nAby si pochopil prečo ľudia chodia po dvoch a vyzerajú inak ako napr. opice, musíš vedieť tieto 3 veci:\n\n\n\nZa prvé, vírusy a nečinná DNA sú naši montážnici (o tomto boli predošlé 2 články)Za druhé, Priepustné črevo bola naša evolučná výhoda, aby sme rýchlejšie reagovali na prostredie a stresory (ak si nespomínaš, aj o tomto boli predošlé 2 články)Za tretie, vývoj nášho mozgu, chodidla a chrbtice bol poháňaný pravdepodobne inak, ako si väčšina myslí. (O tomto je dnešný článok)\n\n\n\n\n\n\n\nLepší grounding a vývoj chodidla\n\n\n\nPosledným bodom vyššie som mal na mysli to, že zrejme sa ľudia nevzpriamili iba kvôli tomu, aby mali voľné dlane na prácu a pohyb a aby tým podporili vývoj mozgu, dočiahli na ďalšiu potravu, …\n\n\n\nMožno sa nám vyvinulo takéto chodidlo kvôli niečomu úplne inému. Niečomu zdanlivo nesúvisiacemu. Možno to bolo prioritne kvôli zlepšeniu groundingu a lepšej asimilácií väčšieho množstva elektrónov, ktoré poháňali náš masívny vývoj mozgu, vďaka ktorému sme potom dokázali začať lepšie využívať aj naše horné končatiny, viac sa hýbať a rozvinúť aj zvyšok tela.\n\n\n\nVieš čo sa ti týmto snažím povedať? Že možno náš morfologický vývoj nie je výsledkom iba prirodzenej adaptácie a prirodzeného výberu, ako to tvrdil Darwin. Možno sme výtvorom zaujímavých kvantových pokusov matky prírody, podobne ako to hovoril Werner Heisenberg, keď spolu-založil KVANTOVÚ MECHANIKU. [R]\n\n\n\nNezabúdaj totižto, že elektróny sú subatomárne častice, ktoré sa vedia správať ako častica a aj ako vlnenie, čo znamená, že sa správajú na základe pravdepodobností a nie absolútnosti. Podobne sa správala aj evolúcia pri našom vývoji. Tiež to teda poukazuje na to, že keď sme mali možnosť elektróny s duálnou schopnosťou získať a zvýšiť tak množstvo pravdepodobností, príroda to využila všetkými spôsobmi a pomocou ich neobvyklého správania sa mohla vytvoriť dokonalý kvantový systém, ktorý nazývame ľudské telo.\n\n\n\nPráve preto pre nás príroda využila možnosť získať z morskej stravy hromadu DHA aj elektrónov a tiež nám chcela umožniť využívať lepší grounding, ktorý sme na chladnej a vlhkej zemi mali neustále k dispozícií a aj sa jej to podarilo. Dokázala to vďaka prvému kroku v našom vývoji, ktorým bola úprava palca a chodidla.\n\n\n\nPozri si preto ešte raz obrázok z minulého článku z môjho zaujímavého merania. Na prvom obrázku vidíš hodnotu povrchového napätia uzemneného/bosého a na druhom, keď je osoba obutá. Laicky ti to ukazuje toľko, že keď sa človek už len obul, jeho telo prichádza o elektróny a logicky ich musí viac nahrádzať.\n\n\n\npovrchové napätie meranie grounding verzus šľapky\n\n\n\n\n\n\n\nLUCY, vývoj chodidla a prirodzený pohyb\n\n\n\nAby si týmto myšlienkam pochopil ešte lepšie, musíš vedieť zopár skutočností o našom známom predkovi LUCY (Australopithecus afarensis), ktorý ako vieme, už chodil na dvoch nohách.\n\n\n\nPrvou dôležitou vecou je miesto, kde bola LUCY objavená,….v Afrike. To máš hneď prvý podstatný bod. Ďalším je jej chôdza.\n\n\n\nAž donedávna väčšina ľudí verila, že sa mozog vyvíjal spoločne so zvyškom kostry, no objav LUCY to vyvrátil. To znamená, že aj náš vývoj mozgu a neskôr panvy aj zvyšku tela, boli až sekundárne morfologické zmeny, pričom bipedalizmus bol na prvom mieste.\n\n\n\nAby som ťa zároveň trochu „navnadil“ aj na ďalšie články prezradím ti, že už v ďalšom článku série, ktorý bude venovaný mikrobiómu a tiež v 7. a 8. článku sa o našom mozgu, ženskej pánve a ich súvise s ketózou dozvieš ešte prekvapivé súvislosti. Dnes však ostávame pri bipedalizme, takže pokračujem.\n\n\n\nPoložme si túto zaujímavú otázku. Prečo sa našim predkom najskôr zmenilo chodidlo spolu s chrbticou, aby sme mohli byť vzpriamení a až potom panva, a následne lebka? No čo, napadá ťa niečo?\n\n\n\nNebudem ťa napínať a prezradím ti to. Odpoveď je zrejme environment. Vďaka vzpriameniu sa a úprave chodidla sme dokázali lepšie využívať grounding a čerpať zo Zeme hromadu elektrónov, vďaka čomu sme mohli poháňať masívny vývoj mozgu, ale aj horných končatín, ktoré nám umožnili HÝBAŤ SA.\n\n\n\nNezabúdaj, že čím viac elektrónov asimilujeme, tým viac svetla vieme absorbovať skrz fotoelektrický jav. Práve preto sme tiež konzumovali morské plody plné DHA. DHA nám umožňuje meniť svetlo na elektrický prúd.  DHA a grounding naše množstvo pravdepodobností radikálne zvýšilo. Toto je to, čo poháňalo náš počiatočný vývoj a morfológiu, vďaka ktorej sa nám neskôr rozvinuli aj horné končatiny a mohli sme sa viac hýbať.\n\n\n\nVšestranný a prirodzený pohyb je totižto niečo, čo v mozgu stimuluje BDNF (mozgový rastový faktor), ktorý nám umožňuje rozvíjať nervovú sústavu a teda aj mozog. [R] \n\n\n\nAk by bol náš mozog ako orná pôda, všestranný pohyb by bol roľník a BDNF zasa hnojivo.\n\n\n\nPresne preto bol, aj stále je grounding a dostatočný prísun elektrónov pre nás kľúčový. Prirodzený pohyb prichádza až potom, na druhom mieste. [R] No je taktiež dôležitý (ak je splnená prvá podmienka). Zapamätaj si to, pretože je to dôležité. Tiež je to ďalší puzzle do skladačky pre nadšencov pohybu, aby si uvedomili, že pohyb sám o sebe nie je všetko. V nesprávnom enviromente, ako je napr. moderné fitko, môže byť dokonca viac na škodu ako na úžitok. \n\n\n\nVerím, že týmto slovám začínaš rozumieť, a preto ti prezradím aj posledný chýbajúci kúsok do dnešnej skladačky o bipedalizme, ktorý túto hypotézu iba potvrdí a ktorý ťa možno prekvapí. Sú ním potné žľazy.\n\n\n\n\n\n\n\nPotné žľazy ako dôkaz nášho vývoja\n\n\n\nNapadlo ťa niekedy, prečo sú ľudia (takmer) jediný primát na Zemi, ktorý má na chodidlách a dlaniach potné žľazy? Keď sa totižto potíme, zhoršuje nám to lozenie po stromoch a aj pohyb ako taký, keďže sa nám šmýka. Na druhú stranu nám to však navlhčí a ešte aj „osolí“ povrch tela, pomocou ktorého prichádzame do kontaktu s povrchom Zeme.\n\n\n\nV ľudskej reči to znamená zvýšenie vodivosti chodidla a dlane, vďaka čomu máme lepšie uzemnenie (grounding) a teda asimilujeme viac elektrónov a ešte aj rýchlejšie. Elegantné, čo povieš?\n\n\n\nAby to však nebolo iba pri teóriách, tu máš zopár dôkazov. Keď si pozrieš nejaké záznamy o nás a opiciach zistíš, že nie sme jediní, ktorí majú potné žľazy. Sú tu ešte jedny opičky, ktoré ich majú a ukazoval som ti ich v dávnejšom článku, uverejnenom viac ako rok dozadu. Dnes ti ich ukážem znovu, aj dané video a verím, že sa nad tým poctivo zamyslíš.\n\n\n\nOpice úzkonosé (Catarrhini), sú malé rozkošné opičky, ktoré žijú v Afrike a majú taktiež potné žľazy. [R] Čo je na nich zaujímavé je, že žijú aj vo vlhkých horských oblastiach a tiež, že majú zaujímavý spôsob kŕmenia sa. Najlepšie bude, ak to uvidíš sám. Toto sú druhovo podobné opičky. A nieže video preskočíš. Je krátke, tak si ho pozri.\n\n\n\nAk sa ti nechce pozerať celé, aj keď má iba 3 minúty, pozri si aspoň medzi 1:00 až 1:45. Budeš udivený.\n\n\n\n\n\n\n\n\n\nPřehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\n\n\n\n\n\n\nPresne o tomto som hovoril aj na mojej minuloročnej prednáške/workshope v Bratislave. Teraz ti ešte ukážem jeden zaujímavý obrázok z nej, aby si sám videl. Všimni si ako odlišne vyzerá chodidlo u niektorých goríl. \n\n\n\nTieto gorily žijú dodnes, no na rozdiel od iných druhov goríl, žijú v chladných a vlhkých podmienkach. Zaujímavé, čo povieš?\n\n\n\nDobre si obrázok pozri a zároveň sa rozpamätaj na slová, ktorými som ukončil predošlý článok o celiakii a leaky gut. Naša morfológia je uspôsobená na istý enviroment. To znamená, že v nejakom prostredí môžeme prosperovať, zatiaľ čo čo v inom enviromente sa budeme vyvíjať opačným smerom. A ak nerozumieš, zamysli sa prečo je dnes väčšina populácie obézna a trpí zdravotnými problémami. Aj toto je istý spôsob epigenetickej adaptácie, ktorá má svoj dôvod.\n\n\n\n\n\n\n\n\n\n\n\n\n\n\n\nTiež sa zamysli nad tým, že takéto chodidlo sa nám nevyvinulo pre nič za nič. My elektróny zo zeme potrebujeme. Veď aj náš hlavný hormón leptín, ktorý sídli v hypotalame, predsa zaujímajú elektróny a nie kalórie… Práve preto sa tvorí pod kožou, v tuku, kde má prístup ku svetlu, ktoré s elektrónmi skrz fotoelektrický jav reaguje…\n\n\n\n\n\n\n\nZáver a zhrnutie\n\n\n\nDúfam, že sa ti článok páčil, ak áno, kľudne ho zdieľaj a určite nezmeškaj ďalší, pretože bude dôležitý. Už v nasledovnom sa pozrieme na skutočné fungovanie mikrobiómu a budeš šokovaný, čo sa dozvieš. 😉\n\n\n\nAk chceš byť informovaný medzi prvými o zverejnení nového článku, zanechaj mi nižšie email a dostaneš upozornenie.\n\n\n\nTiež ti dávam do pozornosti možnosť stále sa pridať medzi Premium členov za jednorazový poplatok s trvalým prístupom. Táto možnosť už o pár dní vyprší (cca v polovici októbra). Pôvodne som ju chcel ukončiť už od 1. Októbra, no rozhodol som sa to o pár dní „natiahnuť“ a verím, že každý kto má o členstvo záujem a chce využiť túto ponuku, tak spraví. \n\n\n\nČlenstvo bude fungovať samozrejme aj naďalej, no už nebude predajné za jednorazový poplatok s prístupom navždy.\n\n\n\n\n\n\n\nP.S. na záver: schválne som vyššie spomenul aj obrázok z mojej prednášky minulý rok, pretože som chcel aj tento rok zorganizovať nový, tentokrát viac praktický workshop, no vzhľadom na situáciu a opatrenia som si to rozmyslel. Avšak dávam ti do popredia možnosť „stretnúť“ sa so mnou aspoň na verejnom webinári, ktorý bude už čoskoro a to za symbolickú cenu. \n\n\n\nWebinár bude venovaný práve tomu, o čom bude aj ďalší článok série, a to protokolu na zlepšenie mikrobiómu a celkovo trávenia aj stavu čreva. Dozvieš sa v ňom množstvo praktických tipov, odnesieš si z neho aj pdf protokol a samozrejme, na záver bude aj priestor na otázky. Ak máš o webinár záujem, určite nepremeškaj budúco týždňový blog, pretože v ňom nájdeš už link, cez ktorý sa na webinár registruješ. Vidíme sa tam 😉 \n\n\n\n\n\n\n\nNo a my dvaja sa čítame alebo počujeme už pri ďalšom článku tak zostaň naladený 😊\n\n\n\n\n\n\n\n\n\n\n\n\n\n\n\nReferencie, zdroje a použité odkazy:\n\n\n\nhttps://sk.wikipedia.org/wiki/Werner_Karl_Heisenberghttps://www.the-scientist.com/features/this-is-your-brain-on-exercise-64934https://www.nature.com/articles/s41598-019-40040-8https://www.kamilarlab.org/single-post/2018/02/22/sweaty-primates-give-clues-about-the-evolution-of-human-sweating",
  "date": "2021-09-25T00:00:00+02:00",
  "excerpt": "",
  "scraped_at": "2025-07-03T18:51:00+02:00",
  "word_count": 1619
}