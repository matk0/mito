{
  "url": "https://jaroslavlachky.sk/hormony-11-hnedy-tuk-ako-liek-na-cukrovku/",
  "title": "Hormóny #11 Hnedý tuk ako liek na cukrovku",
  "content": "Je naozaj hnedý tuk Liek na Cukrovku? Ako hnedý tuk vzniká, čo spúšťa jeho tvorbu, ako ho podporiť a ako nám pomáha a prečo je schopný spaľovať kvantá vodíka?\n\n\n\nDnes ťa čaká zaujímavý článok, ktorý ti doplní predošlé dva o Pentózovom cykle, reverznom toku mitochondrie a o tom, ako naše mitochondrie využívajú voľné radikály nie len pre správnu prácu inzulínu. Máš sa na čo tešiť\n\n\n\n\n\n\n\nP.S. Článok si môžeš vypočuť aj ako nahovorený Audio podcast a nájdeš ho TU.\n\n\n\n\n\n\n\n\n\n\n\n\n\n\n\nSUMÁR ČLÁNKU\n\n\n\nJe hnedý tuk skutočne liek na cukrovku?Prečo má biely tuk menej mitochondrií ako hnedý?Prečo v prírode rastú rôzne druhy tukov (SFA, MUFA, PUFA) a na čo si dávať pozor pri ich konzumácií? Aký majú význam?Čo je to negatívna Entropia? A čo naozaj v našom tele robia ketóny? V čom sú pre mitochondriu prospešné?Prečo živočích v chlade tvorí menej voľných radikálov?Aký lacný krvný test (v hodnote 20 eur) môže každý použiť, aby zmeral Redox vo svojich mitochondriách?Prečo práve Lyžiari mnohokrát „dostanú“ cukrovku? A prečo je to pre nich v skutočnosti biologická výhoda?A ešte omnoho, omnoho viac…\n\n\n\n\n\n\n\nJe chlad a hnedý tuk naozaj liek na cukrovku?\n\n\n\nV poslednom článku si zistil, ako naše mitochondrie využívajú voľné radikály, aj ako ich na prvom komplexe tvoria a tiež to, že na ich tvorbu vedia využiť aj reverzný tok elektrónov. Urobia to vtedy, ak to potrebujú, no iba ak sú funkčné. [R, R]\n\n\n\nTiež si zistil, ako ti chlad sám o sebe zvýši  VO2 a teda aj fyzicky výkon. Práve kvôli tomu mohol Michael Phelps, úspešný plavec, konzumovať 12 tisíc kalórií denne, nepribrať ani gram a byť neuveriteľne výkonný. Jednoducho všetok vodík z potravy premenil na teplo, pričom bol jeho inzulín v adipocytoch vďaka chladu deaktivovaný.\n\n\n\nPresne toto robí aj medveď v zime a mali by to robiť aj zdraví a funkční ľudia. Veľakrát to však nedokážu, pretože je ich redox konštantne znížený, vďaka čomu nedokážu produkovať adekvátne voľné radikály a stimulovať si v tele prirodzenú (nie patologickú) inzulínovú rezistenciu, ako je to bohužiaľ pri cukrovke.\n\n\n\nToto je skutočný problém cukrovkárov 2. tipu, ktorí stratili svoju flexibilitu G3FDH aj redox a už nedokážu produkovať na prvom komplexe voľný radikál superoxid, ktorý by neskôr vyprodukoval H2O2. Na jeho produkciu je nutná správna signalizácia inzulínu skrz fosfatázu a tiež správny geometrický tvar aj veľkosť mitochondrie.\n\n\n\nAk je geometria (tvar a veľkosť) mitochondrie narušená, nedokáže nahromadiť kyslík tam, kde ho potrebuje a tiež prichádza o proteín NAD, vďaka čomu sú pre ňu paramagnetické voľné radikály minulosťou. [R]\n\n\n\nPresne preto cukrovkári nedokážu využiť ani spätný flow elektrónov, ktorý by ich ochránil pred nadmernou donáškou vodíka z akéhokoľvek jedla a konštantne iba priberajú a svoj stav zhoršujú.\n\n\n\n\n\n\n\n\n\n\n\n\n\n\n\nAko si tiež môžeš všimnúť, veľa z cukrovkárov priberá iba v oblasti brucha a v minulom článku si zistil prečo, hoci si si to neuvedomil. Je to kvôli Lipoproteínovej Lipáze (LPL) a totálne zničenému Črevu.\n\n\n\nObzvlášť ak ešte aj konzumujú neustále počas dňa sacharidy, ktoré ich mitochondrie nemôžu spracovať a ešte si aj pichajú exogénny inzulín, pričom majú jeho signalizáciu v tele aj v adipocytoch zničenú. Táto štúdia sa k téme hodí. [R] Pozri si ju a nieže ju preskočíš. Stačí ak si prečítaš iba pár riadkový abstrakt a ver, že sa dozvieš veľa.\n\n\n\n\n\n\n\nPrečo má biely tuk menej mitochondrii ako Hnedý?\n\n\n\nNa to, aby inzulín v tele pracoval, musíme mať zvýšené delta psí, ktoré umožňuje tvoriť H2O2, ktorý môže následne inhibovať fosfatázu, a tak umožniť inzulínu, ale aj receptoru získať správnu signalizáciu. [R, R] No a na to potrebujeme teplé podnebie, (metabolicky) prispôsobivé cicavce a sacharidy…\n\n\n\nAlebo na to potrebujeme druhú stranu mince – Chlad, Pentózový cyklus a vysokú oxidáciu tuku, ktoré spustia spätný flow elektrónov.\n\n\n\nPráve som ti teda naznačil, že mitochondrie aj tvorba voľných radikálov sú potrebné na to, aby tvoje bunky získali pozitívnu spätnú väzbu pri vylúčení inzulínu a následnú citlivosť naň. Ak tvoje mitochondrie nebudú pracovať, inzulín nebude správne riadený.\n\n\n\nŽeby bol toto dôvod prečo má biele tukové tkanivo málo mitochondrii, zatiaľ čo hnedý tuk ich má veľa? A tiež prečo chlad stimuluje premenu bieleho podkožného tuku na hnedý, ktorý následne spaľuje glukózu aj mastné kyseliny na tvorbu tepla? Odpoveď je áno.\n\n\n\nChlad ťa bieleho tuku zbaví a niektorý dokonca premení na Hnedý (nazýva sa to browning, alebo aj hnednutie), v ktorom sa rozmnožia mitochondrie, aby následne využili H2O2 na deaktiváciu inzulínu, zníženie Delta psí a pre neustále spaľovanie obrovského množstva mastných kyselín za účelom tvorby tepla. [R]\n\n\n\nAk si týmto slovám pochopil, hovoria ti v podstate toľko, že liek na cukrovku 2. tipu existuje a sú dokonca až dva (alebo dokonca 3?). Volajú sa chlad a hnedý tuk. Chlad a hnedý tuk vyliečia cukrovku. Podobne ako to dokáže slnečné svetlo. Slnko je teda tretí liek.\n\n\n\nS konštantným a celoročne zníženým delta psí mitochondrie sa to však nikdy nestane a cukrovka sa nikdy nezvráti.\n\n\n\n\n\n\n\nPrečo máme v prírode rôzne tuky (SFA, MUFA a PUFA)\n\n\n\nPre istotu zopakujem slová vyššie pre všetkých, ktorí radšej veci viac „po lopate“.\n\n\n\nHneď ako máme prístup ku glykolýze kombinovanej s beta oxidáciu, ako je to napr. v jeseni, máme možnosť generovať spätný tok elektrónov v mitochondrii a súčasne inhibovať pôsobenie inzulínu. Toto naše mitochondrie vedia využiť na to, aby sme s príchodom zimy nezamrzli, oxidovali glukózu aj tuk a tiež na to, aby sme mohli pribrať podkožný tuk.\n\n\n\nPráve preto sa v prírode aj rôzne striedajú mastné kyseliny SFA, MUFA a PUFA.\n\n\n\n\n\n\n\n\n\n\n\n\n\n\n\nTak napríklad nasýtené tuky (SFA) v mitochondrii vyprodukujú najlepší pomer NADH: FADH2, vďaka čomu nám zabezpečia vysokú donášku vodíka na tvorbu ATP aj tepla. Preto sú SFA v prírode k dispozícii buď v teplých krajinách v období sucha (viď kokosový olej v trópoch) alebo u nás prioritne v zime.\n\n\n\n\n\n\n\nMononenasýtené mastné kyseliny (MUFA) sú zasa navrhnuté tak, aby nám umožnili  kombináciu oxidácie glukózy aj mastných kyselín. Preto ich máme k dispozícii na prelome, ako je to napr. v jeseni pri zbere napríklad olív, či množstva orechov, ktoré sú plné MUFA a tiež ich máme veľa pod kožou, ktoré sa do krvi uvoľňujú, ak sme nalačno a bez jedla.\n\n\n\nSem mimochodom patrí aj kyselina palmitolejová, na ktorú sa premieňa kyselina palmitová pri procese denovo lipogenézy. Práve preto som ti ich v minulom článku spomenul a dokonca aj ukázal na mojich krvných testoch, spomínaš? A hádaj čo. Ty si ich vieš zmerať v krvi za cca 50 eur, ako som to urobil napríklad ja a ak ich budeš mať zvýšené vieš, že tvoje telo miesto oxidácie glukózy z nej tvorí tuk a stáva sa neefektívnym. To je prípad toho, keď nedokáže spustiť UCP ako si to čítal vyššie. [R]\n\n\n\n\n\n\n\n\n\n\n\n\n\n\n\nNa záver PUFA, ktoré sa už takmer nevyužívajú na oxidáciu, ale najmä pre flexibilitu membrán a ako stavebný kameň. PUFA umožňujú našim membránam ostať funkčnými aj v chlade (pomyslí na tekutý rybí olej v chladničke) a tiež vplývajú na našu schopnosť chlad zvládať.\n\n\n\nA teraz prichádzajú na radu aj obľúbené ketóny. O nich bol na blogu aj samostatný článok Mitochondrie #9 Ketóny a cholesterol a tiež som ich spomenul v závere minulého článku.\n\n\n\n\n\n\n\nKetóny, ATP a negatívna Entropia\n\n\n\nAký je v našom tele jeden z hlavných významov ketónov? Význam, ktorý uniká zdá sa aj všetkým výživovým poradcom alebo keto maniakom? „Keto maniakom“ mám mimochodom na mysli človeka, ktorý nezávisle na akomkoľvek subjektívnom a objektívnom hodnotení svojho zdravia, či výkonnosti, dbá iba na výšku Čísla na papieriku.\n\n\n\n\n\n\n\nKetóny sú schopné mitochondrii znížiť množstvo miliVoltov (jej delta psí), no zároveň jej udržia vysokú tvorbu ATP. Toto je niečo trochu odlišného od toho, čo si čítal vyššie. \n\n\n\nAký to môže mať zmysel? Napríklad taký, že vďaka vyššej tvorbe ATP mitochondria dokáže udržať proteíny dostatočne roztvorené, aby nasiakli viac štruktúrovanej vody na svoju karboxylovú skupinu, vďaka čomu dokáže mitochondria fungovať a využívať energiu vody. [R] Takto si mitochondria kompenzuje dočasne nevhodné prostredie a nedostatok slnka.\n\n\n\nMimochodom, na toto prišiel Gilbert Ling ešte v minulom storočí pri svojich pokusoch, pri ktorých tiež dokázal, že ATP nie je naším substrátom chemickej energie a nedokáže pokryť energetické potreby bunky, ako sa to dodnes učí na školách (bohužiaľ). Ak by ním ATP bolo, porušovalo by 2. termodynamický zákon a to niekoľko násobne! [R]\n\n\n\n\n\n\n\nMoji členovia na túto tému mali predvianočný Webinár #22, vďaka čomu tieto veci už poznajú a aj preto sú veľmi popredu a bude tomu tak aj naďalej. Na členstve u mňa záleží veľmi, pretože jeho úlohou je ťa posúvať ďalej, míľovými krokmi.\n\n\n\n\n\n\n\nWebináre – prémium členstvo\n\n\n\n\n\n\n\nAk by totižto mitochondrii kleslo množstvo mV (delta psí) súčasne keď stráca aj elektróny, jej redox by klesol a mitochondria by prestala pracovať.\n\n\n\nTakto sa však vďaka ketónom proteíny môžu stále roztvárať, aj s nižším redoxovým potenciálom, aby sa maximalizovalo uvoľňovanie energie z hydrolýzy ATP pomocou úžasných biofyzikálnych vlastností vody. [R, R]\n\n\n\nTakto sa z proteínu, okolo ktorého sa voda ocitne, stane polovodič, vďaka čomu dokážu v bunke spolu udržať niečo, čo sa nazýva NEGATÍVNA ENTROPIA.\n\n\n\nPre teba je tento pojem zatiaľ nepodstatný, no v skratke ide o to, že tvoje mitochondrie takto akoby dokážu porušiť druhý termodynamický zákon a fungovať bez vstupnej chemickej energie. Stačí im na to iba NEPORIADOK, z ktorého si postupne „uchmatávajú“ energiu.\n\n\n\n\n\n\n\n\n\n\n\n\n\n\n\nV chlade živočích (takmer) netvorí voľné radikály\n\n\n\nNízke napätie membrány mitochondrie počas ketózy nám tiež obmedzuje produkciu voľných radikálov v komplexe jeden, čo môže mať v istých situáciách významný ochranný účinok a spomalí nám to stárnutie, aj poškodenie buniek. Význam to pre nás môže mať napríklad vtedy, keď máme znížený redox ako tomu často býva u priemerných ľudí v dôsledku moderného spôsobu života. Nezabúdaj, že všetka elektronika ťa v podstate oberá o elektróny!\n\n\n\n\n\n\n\n\n\n\n\n\n\n\n\n\n\n\n\nPráve preto majú ľudia prirodzenú schopnosť tvoriť aj ketóny, no nie sú našim preferovaným palivom všade po tele a rovnako. Tiež si ich nemáme do tela pridávať exogénne, pretože to musí byť v súlade s ďalšími faktormi a najmä s cirkadiánnou Biológiou.\n\n\n\nNapríklad malé bábätko ketóny využíva viac ako dospelí, no v oboch prípadoch ich využívame prioritne v mozgu. V kostrovom svalstve a v tuku ich toľko nevyužívame. Tam používame viac SFA a MUFA tuky, ako napr. 16 uhlíkovú kyselinu palmitovú.\n\n\n\nAj kvôli tomu sa zrejme ľudský mozog v treťom trimestri stáva rezistentnejším na inzulín, pretože je ešte prakticky úplne nemyelinizovaný. [R] Preto ak matka v tejto fáze tehotenstva konzumuje príliš veľa sacharidov mimo sezóny, dieťatko bude mať pravdepodobne problém s hmotnosťou a možno neurologické problémy.\n\n\n\nKeď si to spojíš s tým, čo si zistil naposledy, že ľudia majú najväčšou šancu otehotnieť v lete až jeseni dôjde ti, že v treťom trimestri bude matka logicky na konci zimy (kedy sacharidy nie sú) alebo v úvode jari, kedy už máme veľa UV svetla.\n\n\n\nZvýšenie delta psí vždy vyžaduje jednu z 2 vecí: zvýšenú hustotu elektrónov alebo vyššie množstvo energie vstupujúcich elektrónov do dýchacieho reťazca cez komplex jeden. Nezabúdaj, že energia elektrónov v lete je vyššia ako v elektrónoch v zime\n\n\n\n\n\n\n\n\n\n\n\n\n\n\n\nŠportovci, chlad a GLUT 4\n\n\n\nTeraz ti chcem ukázať ešte jednu vec, ktorá s týmto všetkým súvisí, ktorá možno tak trochu opäť pootvorí oči všetkým „bežným“ športovcom, ktorý poznajú iba TEPLO, fruktózu a glukózu.\n\n\n\nVyššie si čítal, že na správnu signalizáciu inzulínu vyžadujeme funkčné mitochondrie. Tiež už vieš, že vysoký inzulín v krvi nájdeme iba pri zvýšenom Delta psí a naopak. V oboch prípadoch však platí, že mitochondria udržuje svoj Redox pomerne konštantný (hoci v prvom prípade vyšší a v druhom trochu nižší).\n\n\n\nV oboch prípadoch takto môžeme využívať aj jeden dôležitý transportér, ktorý športovci dobre poznajú, a volá sa GLUT 4.\n\n\n\nGLUT4 je transportér glukózy, ktorý je regulovaný inzulínom, ktorý sa nachádza predovšetkým v tukových tkanivách a vo svaloch. [R] Tento transportér robí to, že vpustí do daného tkaniva glukózu z krvi, ak je prítomný inzulín a sme naň dostatočne citlivý.\n\n\n\n\n\n\n\nTeraz dobre počúvaj, pretože môžu nastať 2 hlavné situácie v súvislosti s GLUT 4 a inzulínom.\n\n\n\n1. Keď má človek otupenú inzulínovú signalizáciu, má nízke delta psi, a ešte aj nízky redox, nedokáže použiť GLUT4 transportéry.\n\n\n\nTakto bude jeho glukóza v krvi stúpať a stúpať, a všetko v krvi sa bude glykovať (lepiť na seba a zväčšovať). Podobne ako keď na vlhkú pokožku vysypeš cukor. Na krvných testoch to zbadáš ako rapídne zvýšený glykovaný hemoglobín (skratka HbA1C).\n\n\n\n\n\n\n\n2. Keď má človek tiež mierne otupený inzulín, tiež má nízke Delta psí, no jeho Redox je slušný a stabilný (napr. vďaka chladu a konštantnej oxidácií mastných kyselín), GLUT 4 využije veľmi ľahko a to aj s nižším inzulínom v krvi.\n\n\n\n\n\n\n\nToto je dôvod, prečo si na mojich krvných výsledkoch z minula videl nižší inzulín, no glukózu stabilnú. Tiež je to dôvod, prečo u ľudí na keto diéte uvidíš stabilný glykovaný hemoglobín, ktorý síce nebude vysoký ako u cukrovkára (nad 6), no tiež neklesne pod 5 hoci glukóza bude kľudne nižšia, ako si to videl aj na mojich testoch. Rozpisovať to dnes viac nejdem, no ak si trúfaš a dávaš dobrý pozor, mohol by si tušiť prečo. (Malý spoiler, súvisí to s chladom a scvrknutím vody v krvi…)\n\n\n\nNezabúdaj na to, čo si sa v posledných 3 článkoch dozvedel. Ak má človek funkčný Pentózový cyklus, dokáže využívať spätný flow elektrónov v mitochondrii. Takto vieme získať signál na komplexe jeden, keď začína glukóza kvôli otupenému inzulínu v krvi stúpať a dostať ju do bunky, aby sa vytvorilo dostatočné množstvo delta psí, ktoré umožní tvorbu H2O2. Takto si naše mitochondrie dávajú signál a takto tiež vedia, aké ročné obdobie je.\n\n\n\nPresne takto mitochondria pracuje v zime a počas hladovania (nejedenia = moderný fasting).\n\n\n\n\n\n\n\nPresne preto sú spánok, ketóza a chlad evolučne aj biologicky prepojené s posilnením imunity a obnovou tkanív. Peroxid vodíka totižto stimuluje mitofágiu (opravu – recykláciu mitochondrii). [R]\n\n\n\nRovnako je to dôvod, prečo je pre priemerne zdravého človeka, ktorý je citlivý na leptín, prospešný fasting a fyzický tréning. Dôvod je Mitofágia. Rovnaký mechanizmus ako vyššie.\n\n\n\n\n\n\n\nFasting, tréning, leptin a mitofágia\n\n\n\nAvšak ak človek citlivý na leptín nie je (čo je prípad veľa moderných ľudí), pretože má v tele neustále zvýšený zápal (prevaha protónov a strata elektrónov), tréning mu ublíži. Preto som X krát opakoval aby si v istých situáciách netrénoval. Napríklad ak máš obezitu. Ublížiš si. Radšej využi prospešnejší tréning, ktorým je CHLAD. Pre tvoje svalstvo aj chudnutie to bude mať lepší efekt.\n\n\n\nPrémium členovia by o tom po nedávnom Januárovom webinári o „Adaptácii na Chlad pre Pokročilých“ vedeli hovoriť.\n\n\n\nAko si však vyššie videl, v oboch prípadoch signalizácie inzulínu je potrebná zvýšená hladina glukózy v krvi. Rozdiel bol len v Redoxe. Toto je dôvod, prečo majú ľudia vyššiu hladinu glukózy v krvi, keď prechádzajú z vyššej konzumácie glukózy na tuk (napr. v jeseni), ale aj keď majú metabolický syndróm (napr. cukrovka 2. tipu).\n\n\n\n\n\n\n\nIch telo totižto v oboch prípadoch potrebuje vygenerovať signál voľného radikálu pre biogenézu. To znamená, že glukóza v krvi stúpne schválne. Dokonca má v krvi aj ďalší efekt, ako nemrznúca zmes (preto ti vodka v mrazáku nezamrzne, no čistá voda áno). Tomu hovorím zabiť tri muchy jednou ranou.\n\n\n\n\n\n\n\n\n\n\n\n\n\n\n\nCukrovka, metabolický syndróm a disfunkčný prvý komplex\n\n\n\nU cukrovkárov je však prvý komplex v mitochondriách zničený permanentne, pretože majú konštantný deficit UV aj IČ svetla, chladu a tiež proteínu NAD, vďaka čomu stratili schopnosť vytvárať nové mitochondrie. Čo to znamená?\n\n\n\nIba toľko, že ich mitochondrie nedokážu spracovať vodík zo sacharidu, nedokážu vytvoriť paramagnetický voľný radikál a tiež sa nedokážu zrecyklovať a opraviť.\n\n\n\n\n\n\n\nTakto sa ich mitochondrie zväčšia, vytvoria nadbytok nevhodných voľných radikálov, bunka sa potom neustále oxiduje a prestáva pracovať. Výsledok je ten, že človek neustále priberá a priberá a popri tom sa objavujú ďalšie a ďalšie choroby, vrátane neurodegenerativnych, keďže mozog má najviac mitochondrii na bunku a neustále trpí na deficit.\n\n\n\nCukrovkár je teda v podstate ako človek, ktorý si kúpi starí počítač s Windowsom XP 95 z 20 rokov dozadu a chce na ňom hrať najnovšie hry. Pokým počítač a Windows neaktualizuje, nepôjde to. Cukrovkár tiež nedokáže mitochondrie opraviť a funguje miesto toho na niekoľkoročných mitochondriách, ktoré neplnia funkciu už dávno.\n\n\n\nKaždá ďalšia dávka pichnutého inzulínu a každé ďalšie sústo sacharidu mu problém iba zhoršuje. Aké je teda riešenie? To, čo si čítal vyššie. Slnko alebo chlad (ideálne oboje), ktoré mu navrátia nazad signalizáciu, aby sa jeho mitochondrie opravili a následne budú schopné nie len oxidovať glukózu, ale tiež ovládať Inzulín.\n\n\n\nRovnako pekné prirovnanie je ešte s autom. Ak máš zničený motor, môžeš doň liať aj TURBO, či najkvalitnejší Motorový olej, no auto rýchlejšie nepôjde, pokým nezájdeš za mechanikom a motor ti neopraví. Cukrovkári majú zničený práve MOTOR (Mitochondrie), no lekári sa sústredia iba na PALIVO (strava) a OLEJ (akože pichanie Inzulínu)\n\n\n\n\n\n\n\nMITOCHONDRIA je MOTOROM živočíchov!\n\n\n\n\n\n\n\nHOMA IR alias ako zistiť svoju citlivosť na inzulín\n\n\n\nPresne preto sa mnohé štúdie aj vedci začali už dávnejšie iba miesto glukózy v krvi zaoberať pomerom glukózy nalačno k inzulínu nalačno. Nazýva sa to skóre HOMA (alebo aj HOMA IR, Homeostatický index inzulinové rezistence). [R]\n\n\n\n\n\n\n\nHomeostatický index inzulinovej rezistence HOMA sa počíta takto:\n\n\n\nHOMA IR = inzulín nalačno (µIU/ml) x glykémia nalačno (mmol/l) / 22,5\n\n\n\n\n\n\n\nVo všeobecnosti sa zistilo, že optimálna citlivosť na inzulín je, ak má človek HOMA-IR menšie ako 1. Úrovne nad 1,9 už signalizujú skorú inzulínovú rezistenciou a viac už sú zvyčajne spojené s cukrovkou a metabolickým syndrómom. [R]\n\n\n\nTeraz ti ukážem opäť môj výsledok HOMA-IR, aby si to videl v praxi. Výsledok je tiež zo Septembra z krvných testov, ktoré si videl naposledy. Môj inzulín bol 1,74 mIU/L a glukóza 4,3 mmol/L. Samozrejme oba nalačno.\n\n\n\n\n\n\n\n1,74 x 4,3 / 22,5 = 0,33.\n\n\n\nHOMA IR = 0,33\n\n\n\nPrečo som ti to ukázal? Pretože nechcem, aby si veril všetkým tým nezmyslom, ktoré počúvame, že strava je tá najdôležitejšia. Nie je. Rovnako ako nie je cukrovka problém stravy, ani nikdy nebola.\n\n\n\nCukrovka je problém Redoxu. Ľudia za posledné roky žijú mimo cirkadiálneho rytmu, čo prenášajú epigeneticky na potomkov a neustála konzumácia sacharidov, obzvlášť v zime, problém iba zrýchľuje. Možno sa teraz pýtaš, ako tieto veci zistiť a merať? Ako môže človek vedieť, ako je na tom jeho redox? Veď toto je predsa iba v teoretickej rovine, alebo nie? Dá sa to zmerať aj v praxi? Neuveríš, ale áno, dá-\n\n\n\n\n\n\n\nPráve tvoje HOMA IR skóre je v podstate meranie úrovne delta psí, aké máš v mitochondriách. Tiež je to vyobrazením tvojho Redoxu na úrovni mitochondrie.\n\n\n\nAk totižto glukóza v krvi stúpa, musí stúpnuť aj inzulín. A ako už vieš, zvýšený inzulín nájdeš iba tam, kde je vyššie delta psí. Toto je v lete kedy bude viac UV svetla a teda aj vyšší redox. Preto sa vtedy HOMA-IR príliš nezmení hoci inzulín aj glukóza stúpnu. Podľa ich výšky a pomeru teda dokážeš zistiť výšku Redoxu na úrovni mitochondrie.\n\n\n\nAk však stúpne glukóza priveľa, no citlivosť na inzulín človek stratil, jeho HOMA ostane zvýšené. Toto sa pri dostatočnom redoxe stať nemôže. To znamená, že som ti práve ukázal, ako dokážeš tieto Kvantové udalosti na úrovni mitochondrie merať a diagnostikovať v praxi.\n\n\n\nAk teda môj blog číta nejaký lekár, či iný odborník, budem rád ak to začnete využívať v praxi.\n\n\n\nVeľa ľudí mi totižto v minulosti povedalo, keď som sa snažil o tomto „kvantovom“ svete trochu rozprávať, že tieto informácie nie sú aplikovateľné pre bežných ľudí a už vôbec nie v praxi. Verím, že som ťa práve vyviedol z omylu. Sú.\n\n\n\n\n\n\n\n\n\n\n\n\n\n\n\nKetóny, znížený inzulín a Delta psí\n\n\n\nAj kvôli tomuto dnes veľa ľudí v lowcarb a keto svete vie, že na to, aby sme tvorili ketóny (ketogenéza), musíme mať v krvi nižší inzulín. Inzulín teda musí klesnúť, aby sa ketóny tvorili. Nikdy tu však nešlo o inzulín, ale o REDOX.\n\n\n\nInzulín už len odzrkadľuje delta psí v mitochondrii, ktoré je následne ovplyvnené tým, ako pracuje prvý komplex. Ten pracuje na základe UV svetla. Ak UV svetlo v okolí nie je, delta psí by malo klesnúť, čoho dôsledkom je aj tvorba ketónov.\n\n\n\nPreto sa tento fakt v keto sfére vie, no mne to príde občas ľúto, keď vidím ľahko manipulovateľných ľudí, ako si kupujú exogénne ketóny vo fľaške, alebo si miešajú zázračnú kávu s MCT olejom a nechápu, že toto nie je prvoradé...\n\n\n\nTy už to teraz aspoň tušíš! A necháp tieto slová v zlom, ak sa ťa to týka. Len sa ťa snažím nasmerovať, pretože ver, že ak nezačneš vnímať podstatné veci, tvoja spotreba bude stúpať a časom sa na to na balia ďalšie a ďalšie veci, ako napr. nootropiká, ktoré ťa budú len viac a viac zaslepovať pred skutočnosťou…\n\n\n\n\n\n\n\n\n\n\n\n\n\n\n\nCukrovka, lyžovanie, močenie a chlad\n\n\n\nAk slovám vyššie stále neveríš, alebo si ich jednoducho nedokážeš pripustiť, zamysli sa nad týmto. Prečo rastlinka počas leta v listoch zhromažďuje veľa horčíka, tiež vyžaduje veľa vody a svetla? Následne v zime sa jej listy stiahnu, stromom listy dokonca opadajú, kôra sa scvrkne a prežijú tak do jari aj s trochou vody a svetla. A prečo napríklad hrozno v zime tiež stratí vodu, no navýši svoje množstvo cukru? Prečo aj Gilbert Ling u žiab našiel po zmrazení vyšší cukor v krvi?\n\n\n\nTeraz opačný prípad – cukrovkár. Prečo podľa teba cukrovkári nonstop močia, je im stále zima a strácajú horčík? Dôvod je rovnaký... ich telo sa snaží neustále filtrovať vodu v krvi, pretože má zlú štruktúru, nesprávne väzby medzi vodíkmi, priveľa deutéria, a tiež sa snaží do krvi vylučovať cukor, aby mohli mitochondrie vďaka nemu vytvoriť potrebné voľné radikály.\n\n\n\n\n\n\n\nIch mitochondrie sú však natoľko zničené, že to nedokážu, a keďže sa cukrovkári ešte aj neustále obliekajú a nedajú chladu možnosť, ich mitochondrie sa nikdy nedokážu zahubiť ani zrecyklovať. Takto sa cukor v krvi hromadí a hromadí… a citlivosť na inzulín neustále klesá, pokým sa to nedostane do kritického štádia, ktoré každý pozná…\n\n\n\nPresne preto niektorí športovci, napr. Lyžiari, počas tréningu na snehu rozvinú cukrovku, hoci reálny dôvod im možno nikdy nedošiel. [R] Chlad im ich inzulín prirodzene zníži a naopak cukor v krvi zvýši. Títo športovci sú však od svojich trénerov naučení na to, aby svoj výkon aj glykogén suplementovali iba sacharidmi a dokonca fruktózou (pomocou rôznych gélov), vďaka čomu sa ich Pentózový cyklus nedokáže v takýchto zimných podmienkach naplno spustiť. \n\n\n\nDaná vzniknutá cukrovka je už iba prospešná adaptácia na šport, aký si športovec zvolil, hoci si to on, ani jeho tréner neuvedomujú. Možno sa ti tieto slová zdajú ako silné, no ver, že ich mám pekné podložené a v posledných článkoch si videl všetky dôkazy, ktoré moje hypotézy potvrdzujú.\n\n\n\nA ak mi neveríš, pozri sa sem na Martinov príbeh. Martina som mal možnosť spoznať aj osobne a poviem ti, že jeho fyzička bola neuveriteľná (už na prvý pohľad). Paradoxom však je, že daný športovci sú často aj napriek cukrovke veľmi výkonní, ako to bolo aj u Martina a ver, že to nie je náhoda. Problém je iba ten, že túto svoju výkonnosť nikdy nepotiahli o level vyššie a nevyužili benefity chladu a potlačeného inzulínu vo svoj prospech…\n\n\n\n\n\n\n\nGlukóza samotná nevytvorí toľko voľných radikálov ako reverzný flow\n\n\n\nVysoká oxidácia glukózy by mala byť vždy spojená so zvýšenou metabolickou rýchlosťou v pomere k stupňu odpojenia vyvolaného mastnými kyselinami. To znamená, že ak majú mitochondrie oxidovať veľa glukózy a byť v poriadku, musia sa vedieť rozpojiť a teda aktivovať UCP. Keď to nedokážu, mitochondrie sa zničia a prestanú tvoriť VODU, ATP, aj vhodné voľné radikály.\n\n\n\nTeraz hádaj čo stimuluje ich rozpojenie skrz UCP. Čo tak mastné kyseliny v krvi uvoľnené z podkožia? [R] Dobrý tip. \n\n\n\nMastné kyseliny stimulujú expresiu UCP-1 a UCP-3, ktoré sú v kostrovom svalstve. Presne preto v chlade živočích nepotrebuje ani priveľa hormónu T3 a stačí mu iba oxidácia tuku s Chladom.\n\n\n\nPresne toto bola Pointa dávneho (asi najviac zdieľaného) článku na blogu – Adaptácia na chlad #7 o Štítnej žľaze. V lete totižto nízka T3 privodí ukradnutý pregnenolón. Toto dnes pozná takmer každá žena. Avšak v chlade nižšia T3 už nie je problém…\n\n\n\nAk mi neveríš, pozri túto štúdiu. [R] A nie že štúdiu opäť preskočíš. V štúdii analyzovali rýchlosti produkcie superoxidu ku peroxidu vodíka (H2O2) z rôznych miest v mitochondriách v kostrovom svalstve (z rôznych komplexov), pričom si všímali ako vyzerajú dané voľné radikály vzhľadom na substrát aký mitochondria oxiduje (glukóza, mastné kyseliny, či glycerol 3 fosfát,…)\n\n\n\nA ver či never, výsledok bol veľmi odlišný pri rôznych substrátoch. Tak napríklad počas bežnej oxidácie a využitia krebsovho cyklu bola väčšina produkcie superoxidu z miesta v prvom komplexe a tiež z miesta v treťom komplexe.\n\n\n\nPri glykolýze bola produkcia o niečo väčšia a naopak s použitím palmitoylkarnitínu (substrát pri beta oxidácií), bolo hlavným miestom produkcie ROS miesto v druhom komplexe. Vtedy bolo voľných radikálov vytvorených najmenej.\n\n\n\nAvšak s glycerol-3-fosfátom ako substrátom oxidácie prispelo do tvorby ROS až päť rôznych miest, vrátane glycerol-3-fosfátdehydrogenázy.\n\n\n\n\n\n\n\nVidíš? Ten glycerol v krvi z rozkladu mastných kyselín má svoj zmysel. Obrovský zmysel. Rovnako ako glukóza a mastné kyseliny v krvi. Nezabúdaj na to! [R]\n\n\n\nPráve toto je dôvod prečo za posledné roky vedci znovuobjavili Hnedý tuk a tiež podľa PET scanu vedia, že toto tkanivo veľmi efektívne oxiduje glukózu, ako aj mastné kyseliny a dokonca nás chráni pred metabolickým syndrómom.\n\n\n\n\n\n\n\n\n\n\n\n\n\n\n\nmoja ilustrácia jadrovej DNA\n\n\n\n\n\n\n\nHnedý tuk je naozajstný liek, ale aj prevencia\n\n\n\nNaše biele tukové tkanivo síce obsahuje iba veľmi malé množstvo mitochondrií, no aj toto málo mu stačí. Pýtaš sa na čo? No predsa na signalizáciu. Sú to mitochondrie, ktoré sa nachádzajú kúsok od jadra bunky, kde sídli DNA (v ilustrácií vyššie to vidíš) a práve aj pomocou voľných radikálov jej dávajú signály, aké gény ma zapínať a aké nie. A hádaj čo sa udeje v bielom tuku, pri Adaptácii na chlad. Zhnedne (browning).\n\n\n\nNiektorý biely tuk sa stane hnedým, vďaka čomu si rozmnoží aj mitochondrie, ktoré následne dokážu oxidovať kvantá mastných kyselín aj glukózy a tiež udržiavať signalizáciu inzulínu na správnom mieste. Takto človek zvráti cukrovku, no čo je ešte lepšie, takto človek, ktorý sa kamaráti s chladom, cukrovku nikdy nedostane.\n\n\n\n\n\n\n\nKatecholamíny a kortizol menia biely tuk na Hnedý\n\n\n\nNa záver dnešného ďalšieho „monstrózneho“ článku ešte musím spomenúť, ako vlastne hnedý tuk vzniká. Všetky detaily na teraz potrebné nie sú, no pointou pre teba sú Katecholamíny, na čele s Kortizolom. [R, R]\n\n\n\nBiele tukové tkanivo, podobne ako kostrové svalstvo, totižto v sebe obsahujú proteíny, ktoré sa nazývajú Beta receptory.\n\n\n\n\n\n\n\nV bielom tuku sa nachádzajú predovšetkým Beta 1 a Beta 3, zatiaľ čo vo svaloch sa nachádzajú predovšetkým Beta 2. [R, R, R]  Dôvod, prečo som ťa s tým oboznámil je ten, že práve pomocou týchto receptorov naše telo dokáže aktivovať termogenézu a to či už formou Triašky (svalové chvenie) alebo aj bez triašky (pomocou UCP v mitochondriách). V Januárovom webinári o Chlade sme sa o tom bavili viac.\n\n\n\nNo a hádaj čo tieto Beta receptory aktivuje. Katecholamíny ako Epinefrín (známy aj ako Adrenalín), norepinefrín (známy aj ako Noradrenalín) a tiež Kortizol. [R]\n\n\n\n\n\n\n\n\n\n\n\n\n\n\n\nMožno teraz lepšie chápeš, prečo som ti protokol pre vyčerpané nadobličky, rovnako ako článok o Kortizole a strate elektrónov ukázal predtým. Mali ťa naučiť, ako elektróny do tela opäť nabrať a tým navrátiť svojim nadobličkám schopnosť katecholamíny tvoriť. Iba vtedy totižto tvoje mitochondrie dokážu pracovať tak, ako by mali a vysporiadať sa s kalóriami (s vodíkom) z akéhokoľvek zdroja.\n\n\n\nZorovnakého dôvodu musia niektorí ľudia ísť na chlad Opatrne, pretože ak sú príliš vyčerpaný o elektróny, ich nadobličky netvoria toľko katecholamínov a beta receptory nedokážu adekvátne aktivovať. \n\n\n\nV oboch prípadoch tiež platí, že na adekvátne zvládanie tepla či už formu triašky alebo UCP musíš mať dobrý cyklus vitamínu A a tiež T3. V posledných článkoch som ti všetko dôkladne popísal a teraz je už iba na tebe, aby si to začal aplikovať!\n\n\n\n\n\n\n\nZÁVER alias Na čo sa tešiť nabudúce\n\n\n\nVerím, že sa ti dnešný článok páčil, a už nabudúce sa pozrieme na Voľné radikály a ich tzv. PREPOJENIE a tiež konečne spoznáš niečo, čo sa nazýva Bazanov Efekt. Do dnes to poznajú iba prémium členovia a čitatelia mojich kníh, no už čoskoro základ získaš aj TY. Bude to tvojím „tromfom“ v rukáve. Máš sa na čo tešiť. 😉 \n\n\n\nAk myslíš, že môže niekomu pomôcť, kľudne ho zdieľaj.\n\n\n\nAk chceš byť informovaný medzi prvými o zverejnení nového článku, zanechaj mi nižšie email a dostaneš upozornenie.\n\n\n\n\n\n\n\nNa záver ti dávam do pozornosti možnosť pridať sa medzi Premium členov, ktoré ťa posunie míľovými krokmi vpred. Radi ťa medzi nami uvítame. No a my dvaja sa čítame alebo počujeme už pri ďalšom článku, tak zostaň naladený 😊\n\n\n\n\n\n\nPREMIUM ČLENSTVO ★ \nZisti viacObjednať\n\n\n\n\n\n\n\n\n\n\n\n\n\n\nReferencie, zdroje a použité odkazy:\n\n\n\nhttps://en.m.wikipedia.org/wiki/Reverse_electron_flowhttps://www.frontiersin.org/articles/10.3389/fphys.2017.00428/fullhttps://olympics.com/en/featured-news/michael-phelps-10000-calories-diet-what-the-american-swimmer-ate-while-training-https://pubmed.ncbi.nlm.nih.gov/2542241/http://www.ncbi.nlm.nih.gov/pubmed/23730255https://pubmed.ncbi.nlm.nih.gov/9609113/https://pubmed.ncbi.nlm.nih.gov/8063203/https://www.endocrinology.org/endocrinologist/126-winter17/features/the-browning-of-white-fat/",
  "date": "2022-03-12T00:00:00+01:00",
  "excerpt": "",
  "scraped_at": "2025-07-03T18:50:19+02:00",
  "word_count": 4100
}