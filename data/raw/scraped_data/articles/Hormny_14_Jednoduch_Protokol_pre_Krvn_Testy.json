{
  "url": "https://jaroslavlachky.sk/hormony-14-jednoduchy-protokol-pre-krvne-testy/",
  "title": "Hormóny #14 Jednoduchý Protokol pre Krvné Testy",
  "content": "Posledný, praktický článok série, v ktorom chcem každému čitateľovi blogu ukázať Aké základné Krvné Testy si môže nechať zmerať a ako si ich SÁM vyhodnotiť.\n\n\n\nV dnešnom článku sa nebudeme venovať všetkým možným testom samozrejme, iba tým základným a najlacnejším, ktoré si môžeš nechať spraviť, napr. ako Samoplatca a dokonca si mnohé z nich aj sám aspoň z časti vyhodnotiť, ako hneď uvidíš.\n\n\n\n\n\n\n\nOsnova dnešného Článku/Protokolu\n\n\n\n\nZopár poznámok k Protokolu na úvod\n\n\n\nKde si krvné testy robiť a aké máš možnosti (samoplatca alebo u lekára)\n\n\n\nZákladné parametre na meranie – Ako vyzerá Rýchlo test (veľa muziky za málo peňazí)\n\n\n\nCholesterol, triglyceridy, LDL, ApoA, ApoB a vyhodnocovanie\n\n\n\nDehydratácia alias Močovina a kreatinín\n\n\n\nSodík (Na) a minerály v krvi (alias intracelulárna dehydratácia)\n\n\n\nVitamín D\n\n\n\nHsCRP alias zápal\n\n\n\nDelta psí alias Inzulín a Glukóza nalačno\n\n\n\nŠtítna žľaza – FT3 a TSH\n\n\n\nDiurnálne meranie kortizolu v slinách (alebo ASI index) na zistenie stavu Cirkadiánneho Rytmu\n\n\n\nPomer sDHEA ku Kortizolu\n\n\n\nHormóny Progesterón a Estradiol\n\n\n\nVitamín A v krvi\n\n\n\nMastné kyseliny v krvi a pomer Omega 6 ku Omega 3\n\n\n\nZhrnutie + Čo ťa čaká nabudúce\n\n\n\nPrémium Pozvánka\n\n\n\n\n\n\n\n\n\n\n\n\nPOZNÁMKY na ÚVOD: \n\n\n\n\nČlánok dnes nie je nahovorený ako PODCAST, pretože to nie je potrebné. Skôr si to potrebuješ v kľude pozrieť, prečítať a ak si so mnou od začiatku série a máš aj ďalší kontext, dnešným článkom si budeš môcť čo to o sebe zistiť.\n\n\n\n\n\n\n\n\n\nTiež ťa upozorňujem, že dnes budeš vidieť iba základné veci, kde vždy napíšem aj niečo k tomu, prípadne nejaké „spojovacie články“ týkajúce sa kontextu. Ak ťa zaujíma viac, bol tomu venovaný verejný Webinár Hackni Svoje Krvné Testy, ktorého záznam si vieš zakúpiť aj teraz.\n\n\n\n\n\n\n\nNovinka webu - ZDARMAStiahni si praktický Pdf manuál Odporúčaných Krvných Testov!\nNehádaj, Netipuj,... ale Meraj!\nUchmatni si Pdf \n\n\n\n\n\n\n\nTiež sme sa týmto veciam venovali vo webinároch v Prémium členstve, napr. v Septembrovom minulý rok a tiež pri webinároch o Chlade a Pentózovom cykle. \n\n\n\n\n\n\n\n\nWEBINÁR #19 2021 September – Základné krvné testy a vyhodnocovanie\n\n\n\n\n\n\n\n\n\n\n\nĎalšia vec, ktorú musíš vedieť je: Neber nič z toho, čo ti dnes napíšem, ako dogmu, iba ako môj všeobecný „návrh“ a mysli na to, ako som napísal vyššie, každý má iný kontext, žije v inom prostredí a je INDIVIDUALITA a preto nemusí pre jedného platiť to, čo pre jeho suseda vedľa!\n\n\n\n\n\n\n\n\n\nPredposledná, veľmi dôležitá vec je, že NIKDY NEBER JEDEN ÚDAJ AKO HLAVNÝ. Tvojím cieľom je sledovať TREND (zmenu a hladinu v priebehu času) a nie iba jeden údaj. Nesmieš totižto zabúdať, že tvoje telo je veľmi adaptabilné a reaguje v rámci minút až dokonca sekúnd. \n\n\n\n\nPreto sa nikdy nenechaj vyhodiť z miery jedným, konkrétnym údajom, ale všímaj si TREND a hlavne celkový KONTEXT v rámci tvojho životného štýlu a prostredia.\n\n\n\n\n\n\n\n\nNo a posledná vec je tá, ktorú aj členom už dlhšie hovorím, čím skôr začneš, tým viac info o sebe a svojom prostredí, v akom žiješ, môžeš zistiť. Naše prostredie sa totižto rýchlo mení a mnohé z vecí, ktoré ti aj dnes napíšem, za 5 rokov nemusia byť rovnaké a za 10 tobôž. To znamená, že aj vyhodnotenie niektorých vecí bude odlišné, vzhľadom na to, kde žiješ. Naša biológia totižto reaguje veľmi „svižne“. \n\n\n\n\nPoďme teda na to.\n\n\n\n\n\n\n\n\n\n\n\nKde si krvné testy robiť a merať\n\n\n\nMožností, ako si krvné testy robiť je vždy viacej, v závislosti od toho kde bývaš, či chceš ako samoplatca, poznáš lekára, atď., a preto iba v skratke dve hlavné možnosti:\n\n\n\n\nSamoplatca – Krvné testy ako samoplatca sú podľa mňa jedna z najlepších možností, pretože nepotrebuješ nikoho otravovať, prosiť, atď., môžeš si zvoliť čo chceš, dohodnúť si termín, čas a mať všetko pod kontrolou.\n\n\n\n\n\n\n\n\nSamozrejme negatívum pre väčšinu ľudí sú Financie. Testy si musíš zaplatiť sám, avšak čím skôr si uvedomíš, že to nie je výdaj, ale investícia, tým lepšie.\n\n\n\n\nAž totižto prevezmeš do rúk svoje Zdravie aj Výkonnosť a fixneš svoje mitochondrie, Tvoj čas na tejto Zemi bude dlhší a tvoj život bude kvalitnejší, čo znamená, že budeš schopný vyprodukovať viac HODNOTY a tvoja lepšia „finančná sloboda“ bude už iba vedľajší efekt, rovnako ako pevnejšie zdravie. \n\n\n\n\nU nás na SK a v CZ sú zvyčajne na výber tieto spoločnosti/ labáky: Unilabs, Medirex, Synlab, a mnohé iné. Stačí ak pozrieš na googli, alebo sa spýtaš svojho lekára, či známych.\n\n\n\nZisti si tiež, ako fungujú, aké krvné testy ponúkajú, atď., aby si sa zariadil. Niekde sa nemusíš dokonca ani objednávať, tiež ponúkajú v rôznych labákoch rôzne vyšetrenia a aj ceny sú rozdielne. Vyber si teda sám a urob si vlastný prieskum.\n\n\n\n\n\n\n\n\nU lekára – toto je voľba hlavne pre ľudí, ktorí nemajú momentálne financie, prípadne majú s lekárom dobrý vzťah.\n\n\n\n\nVždy záleží od lekára a komunikácie medzi Vami. Nie každý je ochotný vôbec diskutovať, niektorí sú zavalení prácou a na diskusiu s pacientom nemajú ani čas (často nie vlastnou vinou),,…vždy je to preto individuálne. Ak máš o nejaké konkrétne testy, či vyšetrenia záujem, vyskúšaj sa svojho lekára spýtať. Možno ti dané testy spraví sám, bez nutnosti ísť ako samoplatca\n\n\n\n\n\n\n\nAko vyzerá rýchlo test v hodnote cca 40 až 50 eur\n\n\n\nTu ti píšem rýchlo test, o ktorom som rozprával aj vo webinároch. Je to taký veľmi všeobecný, no lacný základ, pomocou ktorého aspoň dačo zistíš (napr. približne svoj Redox, či tvoje telo prichádza o energiu alebo nie, či je v tele zápal,…). Tu sú parametre:\n\n\n\nVitamín D, cholesterol, LDL, HDL, TAG, glukóza, sodík, draslík, HsCRP, sDHEA, progesterón, estradiol.\n\n\n\n\n\n\n\nCena týchto ako samoplatca cca 40 až 45 eur. Prípadne si zmeraj v krvi aj močovinu a kreatinín + Inzulín (samozrejme nalačno), zaokrúhliš to tým pádom na cca 50 eur, a máš pekný výpočet a prehľad aj o svojom delta psí a stave hydratácie.\n\n\n\n\n\n\n\nUž len tento jednoduchý test ti o tvojom Tele, mitochondriách a Prostredí veľmi veľa napovie. Čo sa hladín cholesterolu týka, rozpisovať to už nemusím (bolo to vysvetlené v článok hormóny #3 a hormóny #4), no zhrnutie je v ďalšom odstavci.\n\n\n\nMočovina a kreatinín sú vysvetlené v odstavci potom, progesterón aj estrogén pred koncom, no a Vitamín D a HsCRP ber ako laický ukazovateľ zápalu v tele.\n\n\n\nIch údaje vždy pekne korelujú, pretože ak si v poriadku a tvoje črevo nie je zapálené, ani príliš priepustné, vitamín D by si mal mať v rámci sezóny v norme (minimálne cca 30 až 50 ng/ml = 75 až 125 nnom/l) a HsCRP vždy pod 0,5. Ak je vyššie, niečo sa deje.\n\n\n\n\n\n\n\nCholesterol, triglyceridy, LDL, ApoA, ApoB a vyhodnocovanie\n\n\n\nOpakujem, všetky dôležité veci, vysvetlenia, obrázky, nejaké moje údaje na ukážku a dokonca aj odporúčania ohľadom lepšieho a presnejšieho merania subfrakcií cholesterolu boli v článku hormóny #3 a hormóny #4, takže teraz len stručný základ.\n\n\n\n\n\n\n\n\nTvoj cholesterol sám o sebe nič neznamená. Bodka. Keď už niečo, tak príliš nízky cholesterol (pod 3 mmol/l) je niečo, kedy by som si robil starosti a začal si o sebe zisťovať viac.\n\n\n\nZvýšený cholesterol takisto nemusí znamenať veľký problém. Záleží na kontexte. Ak je vyšší, tvoje TAG by mali byť nízke (podľa mňa pod 1 mmol/l) a tvoj HDL spolu s ApoA vyšší\n\n\n\nLDL cholesterol taktiež sám o sebe nič neznamená. No ak ho máš vyšší, alebo chceš vedieť o sebe viac, sleduj si pomery.\n\n\n\n\n\n\n\n\nAk máš vyšší cholesterol, vyšší LDL, nižší vitamín D, alebo nejaké riziko, či si chceš byť len istý, odporúčam sledovať aj tieto pomery:\n\n\n\n– ApoB nízke (vrámci kontextu LDL)\n\n\n\n– ApoA1 vyššie (vrámci kontextu HDL)\n\n\n\n– Ak je aj vyšší LDL cholesterol, pomer ApoB ku ApoA max. 0,6 – 0,7. Nad 0,8 už je riziko\n\n\n\n– sdLDL čo najnižšie (ak sú vyššie, povedzme nad 1, odporúčam skontrolovať všetky subfrakcie cez Lipoprint)\n\n\n\n– Koenzým Q, aspoň v top 20% z ref. Rozsahu\n\n\n\n\n\n\n\nDehydratácia – Močovina a Kreatinín\n\n\n\nVeľmi lacný test (stojí asi 2 eurá), no veľmi pekný. Jednoducho si pomocou týchto dvoch parametrov vieš cca zistiť, ako je na tom tvoje telo s hydratáciou. Mám však na mysli vnútorne a nie pitný režim.\n\n\n\nJednoducho si ich zmeraj v krvi, ideálne ráno, nalačno, aspoň 2 dni od nejakého ťažkého tréningu (ak trénuješ) a ich pomer ti veľa napovie.\n\n\n\n\n\n\n\nVýpočet: Močovina/2,14/kreatinín= výsledok\n\n\n\nSamozrejme, treba premeniť na rovnaké jednotky (zvyčajne močovina x 1000, z mmol/l na umol/l) a daný pomer by si mal mať do 30, či 50.\n\n\n\n\n\n\n\n\nJa ti však píšem, že ho chceš mať tak do 30, max. 35. Ak býva pravidelne vyššie, máš varovanie toho, že tvoje telo je dehydratované, čo znamená, že tvoja VODA v tele už nie je v množstve, ako by mala byť a teda už ti neslúži ako dobrá „batéria“.\n\n\n\n\nTiež mysli na to, že v dnešnej dobe je to najmä umelé EMP (elektrosmog) a umelé modré svetlo, ktoré ťa dehydratujú, čiže tento test ti napovie aj o tvojom prostredí.\n\n\n\nAk si totižto vo vnútri dehydratovaný, tvoje telo už nemôže pracovať ako by malo, tiež nebudeš tvoriť toľko vitamínu D, ako by si mal, následkom čoho bude tvoja imunita slabšia (môže vyústiť v autoimunitný problém) a čo je najhoršie, tvoje mitochondrie nedokážu produkovať toľko ATP, ROS, VODY a ani ďalších vecí.\n\n\n\n\n\n\n\nJa som ti totižto už dávno nenápadne naznačil, že tvoje mitochondrie nezaujímajú kalórie. Práve preto aj pri oxidácií glukózy majú až 9 krokov, pokým z 6 uhlíkovej molekuly spravia 3 uhlíkovú. No a čo je dôležité je to, že všetky tieto metabolické biochemické procesy prebiehajú v bunke, kde to pripomína hustý vývar alebo želatínu. Inými slovami, je tam hustá voda a všetko „buble“.\n\n\n\n\nNo ak je toto miesto dehydratované, tieto biochemické cykly sa spomaľujú, mitochondria prestáva dobre detoxikovať skrz močový cyklus, spomaľuje sa aj krebsov cyklus a ty jednoducho strácaš energiu. Nie nadarmo som ti v dávnom článku o Krebsovom cykle ukázal, ako veľmi je prepojená práca mitochondrii s vodou, ktorú tvoria. V mojej druhej knihe o tomto „krebsovo – močovom bicykle“ píšem ešte viac.\n\n\n\n\nLen si všimni na obrázku, ako to vo vnútri vyzerá a všimni si to H2O. Toto je niečo, čo uniká aj ľuďom, ktorí biochémiu študovali. Bez poznania tejto biofyziky, ktorá stojí za pohybom a kontrolou biochemických reakcií, je samotné poznanie biochémie irelevantné.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSodík (Na) a ďalšie minerály a intracelulárna dehydratácia\n\n\n\nČo sa minerálov v krvi týka, je to najlacnejší test, aký existuje. Zvyčajne dáš za každý minerál 50 centov, no osobne vždy odporúčam merať všetky v krvi (Sodík, Draslík, Horčík, Chloridy, Vápnik a Fosfor). \n\n\n\nNepotrebuješ si nič extra pamätať, no všímaj si, keby sa ti niektoré príliš znižujú a naopak pri vápniku, ak by bol nad ref. rozsah. Vtedy je to tvoj ZODVYHNUTÝ PRST, aby si spozornel!\n\n\n\n\n\n\n\nPriorita je však Sodík (Na) a na rovinu, ak bude v krvi už pod 137 mmol/l, odporúčam ti ho častejšie sledovať, prípadne ho pozerať aj v moči. Pri sodíku sme si vo webinári Hackni Svoje Krvné testy ukazovali aj jednoduchý výpočet, ako pomocou neho a svojej váhy vypočítať približnú vnútrobunkovú (intracelulárnu) dehydratáciu, no tebe stačí na teraz laicky toto. \n\n\n\nPoďme teda ďalej, na vitamín D, ktorý taktiež súvisí s (de) hydratáciou. \n\n\n\n\n\n\n\nVitamín D – Čo ti naznačuje a ako súvisí s dehydratáciou\n\n\n\nTvoj vitamín D vnímaj ako pekný ukazovateľ Redoxu a stavu „nabitia“ tvojej batérie – vody.\n\n\n\n\n\n\n\n\n\n\n\n\n\n\nDetaily o tom, ako a kedy ho suplementovať (ak máš na to dôvod) a tiež viac o jeho prirodzenom zvyšovaní sú v opaľovacom protokole, takže tu píšem len základ.\n\n\n\n\n\n\n \r\n \r\n\r\n \r\n\t \r\n\t \r\n \r\n\r\n \r\n\t \r\n\t\t \r\n\t \r\n \r\n\r\n Zisti viac \n\n\n\n\n\n\nPočas celého roka, už v rámci tvojho kontextu, by si ho mal mať povedzme medzi minimálne 30 až 50 ng/ml, čo je po prepočte 75 až 125 nnom/l.\n\n\n\nOsobne ho aj v zime prirodzene mám cez 30 a po minuloročnom „hacku“, ako som to ukazoval členom v Septembrovom webinári, sa mi ho podarilo vyšvihnúť veľmi, veľmi vysoko, čo je už však náročné a v našich končinách, pokým nemáš problémy, ťažko dosiahnuteľné.\n\n\n\n\n\n\n\nPráve preto odporúčam využívať adaptáciu na chlad, ktorá ti s ním pomôže a vtedy paradoxne nepotrebuješ vitamín D vysoký, no bude stabilný.\n\n\n\nOpäť platí, ak je vitamín D znížený, sleduj kontext, hormóny, hydratáciu, cholesterol a podľa toho hľadaj, v čom a kde môže byť problém.\n\n\n\n\n\n\n\nHsCRP alias zápal v tele\n\n\n\nHsCRP je lacný a základný markér, ktorý sem schválne dávam. Vo webinároch sme sa bavili aj o iných, ako napr. IL-6, no sem píšem iba toto.\n\n\n\nV predošlých článkoch som ho spomínal, napríklad pri tvorbe viscelárneho tuku, kedy pečeň prestáva dobre pracovať, no tebe stačí vedieť iba toľko, že v normálnych podmienkach máš mať tento proteín v krvi nízky až žiadny.\n\n\n\nLaboratória zvyčajne píšu nie presnú hodnotu ale iba znak (VIAC alebo MENEJ), takže tvoj cieľ je ho mať pod 0,5.\n\n\n\nTiež ťa upozorňujem, že si vždy meraj HsCRP (vysokosenzitívny CRP) a nie iba CRP, pretože je v nich veľký rozdiel. \n\n\n\nMomentálne ho už našťastie zvyčajne robia všade a nepýtajú sa, no ver, že v minulosti som to takmer pri každej návšteve laboratória musel prízvukovať sestričke a dokonca občas aj vysvetliť rozdiel, pretože sú učení a zvyknutí merať iba CRP. \n\n\n\n\n\n\n\nDelta psí/HOMA IR alias Inzulín a Glukóza nalačno\n\n\n\nO tom, čo ti ukazuje delta psí a ako ho jednoducho približne zistiť, sme sa bavili v článku Hormóny #10 až hormóny #11. Tiež som k tomu napísal tento stručný príspevok.\n\n\n\nPre teba je však dôležité zmerať si len glukózu a inzulín nalačno a jednoducho si vypočítať pomer glukózy nalačno k inzulínu nalačno. Toto sa nazýva skóre HOMA IR.\n\n\n\n\n\n\n\nHomeostatický index inzulinovej rezistence HOMA sa počíta takto:\n\n\n\nHOMA IR = inzulín nalačno (µIU/ml) x glykémia nalačno (mmol/l) / 22,5\n\n\n\nZa optimálnu citlivosť na inzulín považuj číslo menšie ako 1. Úrovne nad 1,9 už signalizujú skorú inzulínovú rezistenciou a teda problém s Redoxom.\n\n\n\n\nLaicky napísané, ak sa tento pomer zvyšuje, tvoje Mitochondrie sa zrejme stávajú viac SPOTENÉ – Dehydratované – roztiahnuté a ich Redox sa už nedokáže držať.\n\n\n\n\nVtedy prichádzajú na rad biohacky ako Chlad, grounding, slnečné svetlo, ketogénna strava, dostatok DHA s vodou,…, aby si problém fixol.\n\n\n\n\n\n\n\n\n\n\n\nŠtítna žľaza – FT3 a TSH\n\n\n\nTu sa nejdem rozpisovať, pretože je toho veľmi veľa. Opäť odporúčam pozrieť staršie články o štítnej žľaze Adaptácia na chlad #7 a tiež Hormóny #6 o ukradnutom pregnenolóne a štítnej žľaze.\n\n\n\n\n\n\n\nČlánok Adaptácia na chlad #7\n\n\n\n\n\n\nAby som ťa však zbytočne nemýlil, tu máš hrubý základ – Voľná T3 a TSH. Tieto 2 veci si sleduj ako základ a bohužiaľ, zároveň sú tieto 2 parametre niečo, čo často ani lekári pri prehliadke nemerajú a miesto toho merajú iba irelevantný celkový T4.\n\n\n\nFT3 (voľný – aktívny T3) chceš mať ideálne aspoň na úrovni 3/4 z ref. rozsahu a TSH vo väčšine prípadoch chceš mať okolo 1 až 1,5 mIU/L (ešte lepšie pod 1).\n\n\n\nAk ti TSH stúpa nad 1,5 až 2, a je to takto dlhodobo (nie len jeden test), ber to ako varovný znak. Vtedy by som si dával pozor a začal zisťovať čo sa deje.\n\n\n\nVtedy si začni všímať svoje Prostredie, umelé vlnenie, svetlo, stres, dehydratáciu,… a podľa toho sa smeruj!\n\n\n\n\n\n\n\nDiurnálny kortizol v slinách alebo ASI index alias Tvoj Cirkadiánny rytmus\n\n\n\nO tomto bol zas článok Hormóny #7 a hlavne Protokol pre vyčerpané nadobličky.\n\n\n\nU nás na SK ti to za nejakých 40 eur zmerajú v laboratóriu Unilabs, no musíš sa s nimi najskôr dohodnúť, dostať od nich skúmavky, krátke „školenie“, atď., a neskôr si už sám v pohodlí domova vezmeš vzorky, zanesieš do labáku, a do par dni máš výsledky.\n\n\n\nVo výsledku ti nejde o nejaké konkrétne čísla, no musíš si všímať postupnosť a rozdielnosť. To znamená že ráno, vtedy by mal byť kortizol najvyšší, poobede nižší a s príchodom večera a až do noci prakticky úplne minimálny. Ako laické prirovnanie si môžeš zapamätať, že každé ďalšie meranie s odstupom cca 3 až 4 hodín by mali byť cca o polovicu nižšie (už v závislosti od času, kedy je vzorka odobratá).\n\n\n\nAk nie je, pripadne je krivka kortizolu iná (napr. vyššia poobede alebo večer, apod.), vieš, že niečo nie je v poriadku a máš svoj „štartovný bod“.\n\n\n\n\n\n\n\nTakto jednoducho si vieš cca zistiť, ako vyzerá tvoj Cirkadiánny rytmus. Samozrejme, ak to chceš lepšie zmerané, čo odporúčam ak máš problémy, zmeraj si tzv. ASI (Adrenal Stress Index). [R]\n\n\n\nTakýto ASI test nájdeš zrejme len v zahraničí, alebo ak poznáš nejakú súkromnú kliniku, či alternatívneho lekára, kde ti takto v slinách zmerajú ideálne okrem Kortizolu aj DHEA a tiež Melatonín. Tieto 3 hormóny ti už o tvojom Cirkadiánnom rytme dajú veľmi pekný prehľad.\n\n\n\n\n\n\n\nPomer sDHEA ku Kortizolu\n\n\n\nTento pomer nadväzuje na riadky vyššie. Platí však, že iba meranie v slinách je presné, no ak si si ich meral ráno v krvi, aspoň niečo ti napovedia.\n\n\n\nPri týchto hodnotách meraných v ranných hodinách v krvi by si sa mal chcieť dostať na pomer DHEA ku Kortizolu niekde na 5 ku 1. Ak klesá pod 4 ku 1 alebo stúpa nad 7 až 10 ku 1, niečo sa deje.\n\n\n\n\n\n\n\nProgesterón a Estradiol\n\n\n\nO tomto sme sa veľa bavili práve vo webinári, no je to dôležité predovšetkým pre ženy. Dnes s týmto majú čoraz viac a viac problémov. Progesterón = progestácia (teda plodnosť) a estrogén, konkrétne Estradiol, je tiež dôležitý ženský hormón.\n\n\n\nVo všeobecnosti chceš mať tento pomer aspoň 100 ku 1 (v prospech Progesterónu).\n\n\n\nPodľa tohto jednoduchého pomeru vieš zistiť, či nemáš nejakú dominanciu (ženy aj muži), či máš dostatok testosterónu, alebo ho premieňaš skrz aromatizáciu priveľa na estradiol, apod. A ak ťa zaujíma konkrétna hladina, tu je niečo:\n\n\n\n\n\n\n\n\nU žien by mal byť Estradiol (samozrejme v rámci dňa cyklu) v hornej hranici referenčného rozsahu – horných 25%. Progesterón povedzme podobne.\n\n\n\nU mužov Estradiol cca do 100 pmol/L až 150 pmol/l a Progesterón polovica až ¾ z ref. rozsahu\n\n\n\n\n\n\n\n\nPri meraní u žien Estradiolu, Progesterónu, Luteinizačného hormónu a Folikuly stimulujúceho hormónu si dávaj POZOR na deň cyklu, pretože hladiny sa menia a preto je dobré merať v rámci Vášho kontextu a požiadaviek. Lekár alebo nejaký odborník ti podľa kontextu poradí kedy merať.\n\n\n\n\n\n\n\nZdroj: wikimedia.org\n\n\n\n\n\n\n\nTiež ti opakujem slová z úvodu: Neber tieto údaje ako dogmu, iba ako môj všeobecný „návrh“ a mysli na to, ako som napísal vyššie, každý má iný kontext, žije v inom prostredí a je INDIVIDUALITA a preto nemusí pre jedného platiť to, čo pre jeho suseda vedľa!\n\n\n\n\n\n\n\n\nVitamín A \n\n\n\nTu budem stručný, no všetko dôležité bolo v článku Hormóny #6 a Hormóny #13 Bazanov efekt. Keď si tieto info spojíš dôjde ti, že Vitamín A s vitamínom D sú v našom tele senzory, ktoré reagujú na POLE v akom žijeme. Jeden druhého ovplyvňujú. \n\n\n\nTo znamená, že ak aj povedzme suplementuješ vitamín D, no v krvi ti nestúpa, problém je zrejme vo vitamíne A a tvojom prostredí. Zrejme je plné umelého svetla aj vlnenia a tvoj vitamín A sa neustále odpája z opsínu a prestáva pracovať, následkom čoho je ovplyvnený aj vitamín D, ale aj všetky steroidné hormóny, pretože vitamín A potrebujú.\n\n\n\nJediné, čo ti teda napíšem sem je to, aby si si ho v prípade potreby v krvi kontroloval a chceš ho mať blízko hornej hranici ref. rozsahu. \n\n\n\nTiež ti radím, nepočúvaj „moderné“ inštitúcie o tom, aký je vitamín A toxický, ani aký je jeho nedostatok zlý. Nerozumejú tomu, že tu ide o Kvantový problém a nie nutričný. \n\n\n\nKeď sa vitamín A odpojí od opsinu, následkom nadmerného umelého modrého svetla alebo vlnenia v okolí, stáva sa reálnou hrozbou. Vtedy treba sledovať ďalšie markéry ako Železo, ferritín, transferín a iné a hlavne sa pozerať na kontext, \n\n\n\n\n\n\n\nMastné kyseliny a pomer Omega 3 ku Omega 6\n\n\n\nO mastných kyselinách som niečo písal taktiež v predošlých článkoch, najmä v článku Hormóny #10, takže pozri, a rovnako odporúčam posledný článok Bazanov Efekt. Keďže je však téma merania Omega M.K. častá otázka od ľudí, niečo napíšem aj sem.\n\n\n\n\n\n\n\nHormóny #13 Tvorba DHA z ALA a Bazanov efekt\n\n\n\n\n\n\nBudem predpokladať, že článok Bazanov efekt si už prečítal, a mohol si si tam všimnúť spomenutú aj omega 6 AA. Písal som tam, že telo a hlavne nervová sústava, ju potrebuje, rovnako ako potrebuje DHA s EPA (hlavné omega 3 mastné kyseliny). Teraz ti niečo napíšem, čo je pomerne zaujímavé, takže sleduj.\n\n\n\n\n\n\n\nNáš mozog tvorí 2-3% našej telesnej hmotnosti, je tvorený takmer celý z tukov a cholesterolu (no po prepočte na molekuly obsahuje viac ako 90% vodu). Tiež je zaujímavé, že v ňom máme normálne pomer 100:1 0mega 6 ku Omega 3.  Pokožka tvorí 4 % našej telesnej hmotnosti a má normálny pomer Omega 6 ku Omega 3 1000 ku 1. Kostrové svaly tvoria 50 % našej telesnej hmotnosti a ich pomer Omega 6 ku omega 3 je cca 6 ku 1. \n\n\n\nNaše vnútorné orgány, ktoré tvoria 9 % našej telesnej hmotnosti, majú najnižší pomer 4 ku 1 (tento pomer by mal byť väčšine povedomý, pretože pripomína pomer v krvi pri meraní). Tukové tkanivo má pomer 22 ku 1 pomer a tvorí 10-35% našej celkovej telesnej hmotnosti u väčšiny ľudí v závislosti od toho, ako je človek „tuční“ alebo štíhli.\n\n\n\nTrend je taký, že rýchlosť metabolizmu v danom tkanive a množstvo mitochondrií ovplyvňuje množstvo DHA v ňom. Nie je to náhoda! [R, R, R]\n\n\n\n\n\n\n\nPomer omega 6 ku 3 je v našich tkanivách je totižto rozhodujúci pre správne skladanie aj pohyb proteínov v tele, ale aj lipidovej membrány a to nie len v mozgu. To znamená, že naše častí tela majú špecifické množstvo a hlavne pomer omega 6 ku omega 3 a ich donášku kontrolujú procesy v tele, v krvi, aj v krvinkách, magnetizmus mitochondrií, ktoré sú závislé na našom lokálnom Redoxe, ktorý riadi Slnko a okolité EMP a to či už zo zeme, slnka, ale aj to Umelé.\n\n\n\n\n\n\n\nAk sa teda rozhodneš zmerať si mastné kyseliny v krvi, niečo ti to naznačí a to hlavne v úvode. Čiže ak máš „budget“, určite odporúčam spraviť. Mysli však na to, že tento test chceš robiť iba ak nesuplementuješ. Ak áno, čísla budú iné (logicky). \n\n\n\nJa osobne odporúčam vždy urobiť test z krvi, v labáku, kde ti zmerajú aj ostatné mastné kyseliny, ako si to videl aj v predošlých článkoch u mňa. Takto ťa bude test stáť 50 eur (hoci je možné, že keď čítaš článok, je už cena vyššia).\n\n\n\n\n\n\n\nUkážka jednej strany z rozboru mastných kyselín v krvi\n\n\n\n\n\n\nKeď už, môžu ti aj tieto niečo napovedať, napr. kyselina Palmitová, či Palmitolejová a iné. Čo sa však týka samotného pomeru Omega 6 ku Omega 3, ktorý ti takto v krvi zmerajú, mal by byť niekde medzi 6:1 až 4:1.\n\n\n\nČiže ak si ho robíš povedzme teraz, pričom si na dôležitosť stravy predtým neprihliadal a chceš o sebe niečo zistiť, napríklad ako budeš tolerovať chlad, môžeš test spraviť a máš peknú referenčnú hodnotu.\n\n\n\n\n\n\n\nZhrnutie + Na čo sa tešiť nabudúce\n\n\n\nViem, že som toho mohol napísať viac, rôzne iné testy, merania, vyhodnocovania, atď., no snažil som sa ti v dnešnom článku dať čo možno najstručnejší a dôležitý kontext aj nástroj, aby si to hlavne vedel aplikovať. A uvedomujem si, že čím má niekto väčší výber (viac testov), tým sa horšie rozhoduje, až to nakoniec nechá tak.\n\n\n\nUrčite sú aj ďalšie veci, ako napr. meranie Vitamínu A v krvi a jeho detailnejšia analýza, meranie železa, ferritínu,… a mnohé iné, ktoré sme spomínali aj vo webinároch, no na dnes myslím, že stačí takýto základ. \n\n\n\n\n\n\n\nVerím teda, že sa ti dnešný, posledný článok tejto série páčil, a už nabudúce sa dostaneme na novú, dôležitú sériu. Ešte si rozmyslím, či ju začnem teraz, ale zrejme až po Veľkej Noci 😀\n\n\n\nDaný čas môžeš využiť na doštudovanie predošlých článkov, či webinárov z prémium členstva (ak si sa rozhodol využiť Veľkonočnú „prémium ponuku“), prípadne aplikovanie vecí z nich a tiež na zistenie si informácií o sebe, napr. pomocou nejakých testov.\n\n\n\n\n\n\nPREMIUM ČLENSTVO ★ \nZisti viacObjednať\n\n\n\n\n\n\nZáver + Prémium Pozvánka\n\n\n\nAk myslíš, že môže článok niekomu pomôcť, alebo mu dať iný pohľad na vec, kľudne ho zdieľaj. \n\n\n\nAk chceš byť informovaný medzi prvými o zverejnení nového článku, zanechaj mi nižšie email a dostaneš upozornenie.\n\n\n\n\n\n\n\nNa a tu je ešte sľúbená Veľkonočná ponuka pridať sa medzi prémium členov za jednorazový poplatok s trvalým prístupom! Táto AKCIA platí do Veľkej Noci, teda do Veľkonočného pondelka, do polnoci 18.04. 2022.  \n\n\n\nAk sa rozhodneš pridať medzi členov, radi ťa medzi nami uvítame a čoskoro sa vidíme pri webinári. \n\n\n\n\n\n\n\nPlatba JEDNORAZOVO+ prístup do členstva získavaš NAVŽDY!Viac o jednorazovej ponuke TU >>\n\n\n\n\n\n\nNo a my dvaja sa čítame alebo počujeme už pri ďalšom článku, tak zostaň naladený 😊",
  "date": "2022-04-08T00:00:00+02:00",
  "excerpt": "",
  "scraped_at": "2025-07-03T18:50:13+02:00",
  "word_count": 3574
}