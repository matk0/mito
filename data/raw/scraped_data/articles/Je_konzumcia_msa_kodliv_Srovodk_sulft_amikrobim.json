{
  "url": "https://jaroslavlachky.sk/je-konzumacia-masa-skodliva-sirovodik-sulfat-a-mikrobiom/",
  "title": "Je konzumácia mäsa škodlivá? Sírovodík, sulfát a mikrobióm.",
  "content": "SUMÁR ČLÁNKU:\n\n\n\nČo je to sírovodík, sulfát, síričitan, oxid dusnatý alebo metán?Aké plyny tvoria naše ČREVÁ, ktoré zároveň ovplyvňujú aj naše neurostransmitery alebo mitochondrie?Prečo naše PROKARYOTY v čreve tvoria VODÍK a načo potrebujú SÍRU?Čo môže za to, že sa naša krv neupchá a dobre sa pohybuje?Čo môže človeku naznačiť, ak má vysoký HOMOCYSTEÍN?Ako môžeš zistiť, že máš deficit na vitamín B2?Aké dve potraviny by si mal jesť každý týždeň, ktoré ti veľa pomôžu?Prečo ešte je vhodná Epsonská soľ?A ešte viac.\n\n\n\n\n\n\n\n\n\n\n\n\n\n\n\n\n\nNa úvod chcem poznamenať, že článok píšem pre širokú verejnosť a tiež, že občas používam pojmy, ktoré možno nie sú úplne 100% korektné, čo sa slovenského prekladu týka a to z toho dôvodu, že sám hľadám 99% informácií v zahraničných zdrojoch a štúdiách, keďže u nás nie je všetko dostupné a správne preložené. Preto ak budeš mať potrebu nejaký výraz upresniť, pripadne opraviť, kľudne mi napíš 😉\n\n\n\nTeraz zopár pojmov, ktoré by si mal poznať, budem ich dnes používať a aj v budúcnosti a sú dôležité. Hlavne pre ľudí, ktorí ešte nepatria medzi ČLENOV, pretože budú pre nich možno neznáme. Oxid dusnatý by si mal poznať, ako čitateľ, pretože som ho spomínal napríklad pri dôležitom článku SOLÁRNY MOZOĽ. Oxid dusnatý (skratka NO) je plyn, ktorý má viacej funkcií a ty by si mal poznať už aspoň jednu, ktorou je to, že rozťahuje naše cievy. [1] Je to vasodilatátor. Preto ho aj kulturisti radi kupujú v doplnku výživy a cítia sa potom mocnejší, pretože majú vystúpené žily. NO má preto veľký efekt aj u ľudí s problémami so SRDCOM alebo TLAKOM. \n\n\n\nĎalej by si mal SPOZNAŤ SÍROVODÍK, ktorý sa nazývaaj HYDROGÉN SULFÁT (sám ho tak volám), jeho skratka/značka je H2S a je to taktiež plyn. Lepšie povedané, je to plynný transmitter, čo znamená, že má priamy efekt nie len na naše MITOCHONDRIE, ale aj na MOZOG a neurotransmitery v ňom. V tomto článku ti „odokryjem“ ďalšiu časť o tom, ako sú prepojené naše ČREVÁ (konkrétne mikrobióm v nich) a náš MOZOG. Oba plyny majú ako vidíš efekt na mozog, no zároveň pracujú tak trochu opačne a tiež sa vzájomne svojimi funkciami dopĺňajú. Hneď zistíš ako. \n\n\n\n\n\n\n\nAko vzniká SÍRAN (SULFÁT)? \n\n\n\nSírovodík je plyn, vyrobený našim mikrobiómom, ktorý obmedzuje silu oxidu dusnatého. [2] To znamená, že tam, kde oxid dusnatý robí „prevčas“, sírovodík z našich čriev ho dokáže pribrzdiť a dať mu „pohov“.\n\n\n\nVytvorený sírovodík je ďalej substrát pre produkciu SÍRANU v tele, ktorý sa nazýva aj SULFÁT a jeho značka je SO4. Čitatelia prvej knihy ho poznajú. Sulfát tam bol viackrát spomenutý, aj v súvislosti s cholesterolom a dnes sa tiež niečo o ich vzťahu dozvieš. \n\n\n\nAko však prebieha produkcia SULFÁTU v krvi a v čom je sulfát výnimočný? Prečo je pre nás potrebný a ako to súvisí s konzumáciou napríklad CIBULE, CESNAKU, RÝB, či ŽIVOČÍŠNYCH PRODUKTOV a najmä ORGÁNOV? Čítaj pozorne a dozvieš sa. \n\n\n\nSulfát (SO4) je v krvi veľmi dôležitý ANIÓN. Pre všetkých napíšem, čo to znamená. Anión je záporne nabitý ión, čo znamená, že je to pôvodne elektroneutrálny atóm, ktorý prijal jeden alebo viac elektrónov. To znamená, že sa ZREDUKOVAL, ako si z posledného článku môžeš pamätať. (Všimni si, že opäť raz sa bavíme o ELEKTRÓNOCH a nie KALÓRIACH.) \n\n\n\nNaše neutrofily v krvi môžu generovať sulfát priamo z H2S, zatiaľ čo (takmer) všetky ostatné bunky v tele to dokážu vďaka enzymatickým mechanizmom, ktoré v sebe majú na jeho nepriamu tvorbu. Robia to pomocou oxidácie H2S na tiosíran v trojkrokovom procese, v ktorom je medziproduktom SÍRIČITAN (značka SO3, nazýva sa aj sulfit). [3] Názvov sa vôbec neľakaj, nie je vôbec potrebné pamätať si ich, k článku sa kedykoľvek môžeš vrátiť, no musíš vidieť všetky tieto súvislosti, pretože tá opäť raz posunú o krok vpred. \n\n\n\nSíričitan môže byť generovaný z H2S aj prostredníctvom endotelovej syntázy oxidu dusnatého (skratka eNOS), o ktorom taktiež čítali čitatelia prvej knihy. eNOS je totižto dôležitý nie len pre produkciu siričitanu, ale aj oxidu dusnatého a tiež slúži podobne ako TERMOSTAT, pomocou ktorého náš mozog rozoznáva ročné obdobia a to, či má svoje SCN ovládať prioritne skrz SVETLO a OKO, alebo skrz TEPLOTU a termo-receptory na pokožke. Je to tiež dôležité pre tvoje pochopenie skutočnej funkcie mikrobiómu. \n\n\n\n\n\n\n\nSULFÁCIA a DETOXIKÁCIA\n\n\n\nVšade kde sa vytvára síričitan, môže sa činiť enzým síričitan oxidáza, ktorý z neho vytvorí sulfát (SO4). Napíšem ti to hneď po lopate, aby si sa neľakal toľkej biochémie, ktorú spomínam, no naše telo potrebuje neustále sulfát. A ak ho nemáme, nastáva problém. Asi sa pýtaš, prečo ho potrebujeme a odpoveď zaskočí možno niektorých ľudí, ktorí radi míňajú peniaze za rôzne detoxikačné kúry, apod. \n\n\n\nSULFÁT je totižto v krvi potrebný na tvorbu heparansulfátu, ktorý je zas potrebný na uskutočnenie detoxikácie v pečeni. [4] Zaujímavé, čo povieš? Čo ďalej? \n\n\n\nSulfát je potrebný aj na udržiavanie pohyblivosti a správnej viskozity krvi, aby sa zabránilo zrážaniu doštičiek v nej (to znamená, že nenastane ZRAZENINA) a aj na  zaistenie toho, aby si 93% vody, ktorá je v našej krvnej plazme, udržovalo správnu FÁZU, vďaka čomu získa správne kvantové vlastnosti. Túto fázu by si už mal trochu poznať. Je teda  viac ako zrejmé, že akékoľvek zníženie dostupnosti SÍRANOV a SULFÁTU v krvi si vyžaduje nejaké kompenzačné mechanizmy. Chceš vedieť aké? \n\n\n\nSírovodík produkovaný v ľudskom črevnom mikrobióme, je z čriev veľmi ľahko „vytlačený“ do krvi a jeho časť sa nakoniec oxiduje na siričitan a neskôr na síran, pomocou vyššie opísaných mechanizmov. Náš mikrobióm je uspôsobený tak, aby pre hostiteľa (teda nás) „tvoril“ a uvoľňoval do krvi vodík aj síru a sulfátoval celé naše telo. Toto je jeho hlavná funkcia. [5] Preto máme tak veľmi diverzifikovaný mikrobióm. \n\n\n\nČo ti tieto riadky hovoria, ak sa nad tým zamyslíš? Že mikrobióm je náš záložný systém. Pýtaš sa záložný systém čoho? POKOŽKY a OKA, ak nemajú k dispozícii správne frekvencie svetla. Toto sa bežne u výživového poradcu nedozvieš však? Kto vie prečo… \n\n\n\n\n\n\n\nMIKROBIÓM JE NÁŠ ZÁLOŽNÝ SYSTÉM\n\n\n\nTomuto, čo napíšem, pochopia zatiaľ najlepšie čitatelia prvej knihy a obzvlášť ZLATÍ ČLENOVIA, no potrebuješ to vedieť aj TY. PROKARYOTY, ktoré máme v črevách, majú unikátnu schopnosť. Od eukaryotov sa odlišujú svojou membránou, vďaka čomu z nich viac UNIKÁ. PROKARYOTY nám teda dokážu zabezpečovať kopu endogénneho svetla. Ak si ešte raz prebehneš dávnejšie veľmi dôležité dva články, dôjde ti prečo. Tieto články sú VZNIK ŽIVOTA #5 ENDOSYMBIÓZA a VZNIK ŽIVOTA #6 DHA.\n\n\n\n(Toto bol pre mňa mimochodom veľký AHA moment, keď mi môj kamarát, študent, tréner a skvelý učiteľ jogy v jednom rozprával o tradičných joginských kultúrach a o tom, ako povodní jogíni vedeli, že majú v BRUCHU OHEŇ a pomocou rôznych techník v jaskyni s nim vedia pracovať. V týchto slovách toho bolo ukrytého veľmi veľa a moje vedomosti mi to neskôr v hlave veľmi elegantne pospájali.) \n\n\n\nTeraz čítajú zlatí členovia druhú kapitolu, kde to bolo tiež spomínané. Videli ste tam aj zaujímavý vynález, ktorý bol zostrojený vďaka Einsteinovej práci, vďaka ktorému toto svetlo dokážeme dokonca „vidieť“. Čo to znamená z pohľadu CIRKADIÁLNEJ, ale najmä KVANTOVEJ BIOLÓGIE? Že ak nemáme pokožku vystavenú dostatočne slnku, PRÍRODA nám dala záložný systém, ktorým sú baktérie v našich črevách. Náš mikrobióm nám kompenzuje nedostatok slnečných lúčov, ak ich nemáme zrovna k dispozícii z vonku. Takto je to prirodzené napríklad v zime a CHLADE. Bol by si prekvapený, ako je CHLAD prepojený s našim METABOLIZMOM a to aj skrz PROKARYOTY, ktoré prebývajú v našom BRUCHU. \n\n\n\n\n\n\n\nAKO ZISTÍŠ, ŽE MÁ TVOJA POKOŽKA NEDOSTATOK SLNKA?\n\n\n\nVieš aký je jeden z veľmi dobrých znakov, že tvoja pokožka nemá dostatok slnka, a tvoj MIKROBIÓM sa to dodatočne snaží kompenzovať, no tvoja KRV už nedokáže využívať VODÍK z čriev? Čo tak PLYN s názvom METÁN (CH4)? [6] Určite to poznáš, ak si si niekedy prdol. Poďme však ešte ďalej. Áno, aj toto je skvelý znak funkcie tvojho mikrobiómu, pretože metán je ich spôsob, ako sa dokážu vysporiadať s nadmerným vodíkom, ktorý nevedia využiť tak, ako by mali.\n\n\n\nExistuje viac dôvodov, prečo môže mať človek nedostatok sulfátu, ale najbežnejším je NEDOSTATOK SLNEČNÉHO ŽIARENIA na pokožke. Toto je tiež jeden z dôvodov, prečo nikomu neodporúčam vyhadzovať peniaze za probiotiká, prebiotiká, ani rôzne iné DOPLNKY, pretože zvyčajne sa jedná predovšetkým miesto zásahu do MIKROBIÓMU skôr o zásah do tvojej PEŇAŽENKY.\n\n\n\nĎalší spôsob, ako sa v nás tvorí sírovodík je, že je generovaný mikrobiómom vďaka baktériam viažúcich SÍRU (nazývajú sa síru viažúce baktérie, z angličtiny Sulfur Fixing Bacteria, skrátka SFB). [7]\n\n\n\nRovnako ako pri výrobe metánu (CH4), aj výroba sírovodíka (H2S) je prostriedkom na zachytávanie molekulárneho vodíka, ktorý naše PROKARYOTY produkujú. V skutočnosti má však SFB podstatne vyššiu afinitu k molekulárnemu vodíku ako metánu čo znamená, že je viac pravdepodobnejšie, že sa bude v čreve vyrábať sírovodík ako metán. \n\n\n\nAj takýmto spôsobom udržujú SFB v čreve rovnováhu, ktorá však závisí aj od toho, čo naša POKOŽKA z vonku zachytí. Až teraz sa dostávame k prekvapivej pointe, ale aj k tomu, prečo je fajn cibuľa, či CESNAK a dokonca živočíšne mäso s dostatkom SLNKA. \n\n\n\n\n\n\n\nSÍROVODÍK CHRÁNI NAŠE SRDCE\n\n\n\nH2S (sírovodík), CO (oxid uhličitý) a NO (oxid dusnatý), sú všetko plyny, ktoré pôsobia aj ako VOĽNÉ RADIKÁLY. (Mimochodom, stále si myslíš, že voľné radikály sú iba zlé a oplatí sa otvárať PEŇAŽENKU, kvôli kúpe umelých antioxidantov? Premýšľaj…) \n\n\n\nSírovodík je produkovaný z aminokyseliny CYSTÍN. Teraz si otvor moju prvú knižku na kapitole BIELKOVINY alebo článok o PROTEINOCH a pozri si znovu, ako CYSTEÍN vyzerá aj ako som aminokyseliny rozdelil. Cystín je špeciálna aminokyselina. \n\n\n\n\n\n\n\nObrázok aminokyselín z knihy ZÁKLADY CIRKADIÁLNEJ BIOLÓGIE.\n\n\n\n\n\n\n\nH2S je tvorený z cysteinu enzýmami cystationín beta-syntáza a cystationín gama-lyáza. H2S pôsobí ako relaxant hladkého svalstva, ako vasodilatátor a je tiež aktívny v mozgu, kde sa podieľa na tvorbe pamäte. Ako? H2S podporuje aktivitu aj reakciu receptorov NMDA, ktoré spolupracujú s neurotransmiterom glutamát v mozgu. [8]\n\n\n\nNakoniec sa plynný sírovodík prevedie v krvi na siričitan a udeje sa to hádaj kde… v MITOCHONDRIÁCH, vďaka enzýmu tiosíran reduktáza a vzniknutý siričitan sa potom ďalej oxiduje na tiosíran a sulfát pomocou enzýmu siričitan oxidáza. Sírany sa potom z tela vylučujú močom. To, čo však veľa ľudí nevie je, že H2S sa svojim účinkom podobá oxidu dusnatému, až na to, že H2S na rozdiel od NO, nedokáže vytvárať v tele peroxidy interakciou s superoxidom (toto je voľný radikál, ktorý vzniká na prvom komplexe v mitochondrii).  \n\n\n\nAj preto je dnes sírovodík považovaný za látku potenciálne chrániacu pred kardiovaskulárnymi chorobami (KVC). [9]\n\n\n\n\n\n\n\nCIBUĽA, CESNAK a HOMOCYSTEÍN\n\n\n\nČo teda CIBUĽA alebo CESNAK? Ako cesnak chráni SRDCE aj AORTY? Poznáš ALICÍN? Alicin obsahuje komponent, polisulfidovú skupinu, ktorá vytvorí sírovodík (H2S). [10] Avšak táto reakcia závisí aj od nášho endogénneho najsilnejšieho antioxidantu v tele s názvom GLUTATIÓN. Hádaj čo. GLUTATIÓN je tvorený tiež z CYSTÍNU. \n\n\n\nTeraz by ťa možno mohol napadnúť ďalší substrát v tele, ktorým je homocysteín. Každý odborník vie, že hladiny homocysteínu odzrkadľujú kardiovaskulárne riziko. Málokto však vie, že homocysteín slúži na recykláciu síri v krvi a cystínu. Toto je opäť dôležité pri prirodzenej detoxikácií tela a tzv. metylačnom procese, teda pri metylácií. \n\n\n\nO týchto veciach vie dnes už čoraz viac ľudí, no opäť platí, že na prvom mieste je naša CIRKADIÁLNA BIOLOGIA a kvantové procesy, ktoré to ovládajú. Tu tiež prichádza do hry čaro B vitamínov a konkrétne riboflavínu (B2). Ak nevieš, ako tieto vitamíny pracujú a čo ich ovláda, nikdy nepochopíš, čo je „ZDRAVÁ“ STRAVA. Pretože to, čo u teba znamená slovo ZDRAVÁ, v skutočnosti zdravé nemusí byť vôbec. Vieš prečo?\n\n\n\nPretože za zdravé to považuješ TY, na základe svojich MYŠLIENOK, ktoré sú odzrkadlením funkcie a výkonu tvojho MOZGU, ktorý je odzrkadlením REDOXU MITOCHONDRIÍ v ňom.\n\n\n\nAj tieto mechanizmy sú totižto dôvod, prečo je dnes pre 99% ľudí vegetariánstvo cesta do pekla a to dokonca aj v lete. Na druhej strane však konzumácia vnútorností a rýb (okrem iného) môže neustále pomáhať trošku vynahradzovať deficit, ktorý si všetci nedobrovoľne zbierame. Pokračujeme ďalej.\n\n\n\n\n\n\n\nOXID DUSNATÝ, SÍROVODÍK a NEURODEGENERATÍVNE PROBLÉMY\n\n\n\nDnes už vieme, že oxid dusnatý aj sírovodík vedia roztiahnuť naše cievy, no mechanizmy ich pôsobenia sú odlišné. Tiež vieme, že bez ich správnej funkcie a kontroly cez pokožku a oko, nebudú mať naše cievy dostatok EZ a krv nebude dobre prúdiť. Čo to znamená? Že tkanivá, ktoré majú najviac mitochondrií, budú značne trpieť. To znamená, že číslo jeden bude MOZOG. Hádaj čo.\n\n\n\nPri Alzheimerovej chorobe dnes vidíme pokles sírovodíka (hydrogén sulfátu). [11] Naopak zasa pri Downovom syndróme deti produkujú zasa priveľa sírovodíka, vďaka čomu majú tak trochu opačný problém a priberajú. [12] U niektorých štúdií sa dokonca ukázalo, že podávanie sírovodíka umelo, pomohlo pri Parkinsonovej chorobe. [13]\n\n\n\nTeraz sa pobavme trochu o STRESE. Keď sú zdravé bunky vystavené stresu, enzým cystathion gama lyáza, generujúci sírovodík, sa premiestňuje z vnútra bunky do vonkajšej mitochondriálnej membrány, kde na tvorbu sírovodíka využíva vysokú mitochondriálnu koncentráciu cystínu. Áno, dobre čítaš, cystín sa nachádza aj v mitochondrii. H2S potom pôsobí v ETC, kde zlepšuje tvorbu ATP. Čitatelia knihy tiež vedia, že NO (oxid dusnatý/ prírodný vasodilatátor) znižuje produkciu ATP. To znamená, že oba PLYNY majú opačný efekt v mitochondriách. Prečo je to pre teba dôležité? \n\n\n\nPretože produkcia H2S priamo v mitochondriách je len adaptáciou na fyziologický stres. Tu by si sa mal pozastaviť, pretože dnes sme vystavení iným a horším STRESOROM, vďaka čomu ľuďom mikrobióm odumiera, prestáva tvoriť potrebné plyny, následkom čoho upadá aj MOZOG a práca našich mitochondrií v ňom. [14]\n\n\n\nÁno, aj toto je jedno z prepojení medzi ČREVOM a MOZGOM, ktoré je ovládané skrz FREKVENCIE istých OKTÁV SVETLA, ktoré v nás tieto plyny vytvoria a tiež ich tieto plyny v našej KRVI roznášajú. (Len si spomeň na článok o solárnom mozole, kde som písal, že UV typu A vytvorí oxid dusnatý, okrem iného).  \n\n\n\n\n\n\n\nDUSIČNANY, NITRÁTY a ZELENINA verzus KLOBÁSA?\n\n\n\nČo však dnešná spoločnosť? Môže naše prostredie brániť správnemu SULFÁTOVANIU pokožky a krvi, ale aj správnej tvorbe oxidu dusnatého? Odpoveď je bohužiaľ áno. Čo to znamená v ľudskej reči pre bežného človeka? Napríklad toľko, že by pre ľudí mala byť NUTNOSŤOU konzumácia jedla s obsahom dusičnanov, ale…. chodiť pri tom aj von, na holú zem a na slnko. \n\n\n\nVeľa ľudí sa bojí klobás a iných veci, práve kvôli dusičnanom, no ja ti poviem, že je to v dnešnej spoločnosti ich BENEFIT. Pozri napríklad sem a pochopíš, ako ti konzumácia živočíšnych produktov s dusičnanmi a pobytom na SLNKU dokonca zlepší VÝKONNOSŤ. [15]\n\n\n\nVeľa ľudí pozná iba jednu stránku tejto mince a tou je ZELENINA. Aj tá obsahuje dusičnany a dokonca sa preto odporúča, pretože pomôže s roztiahnutím ciev, čo je benefit najmä pre srdciarov. Avšak zamysli sa, či je to benefit iba tej zeleniny, alebo prostredia, v ktorom rastie? Pretože ak ju živočích konzumuje v podmienkach, akých rastie, naozaj je pre neho táto zelenina prospešná. \n\n\n\nDUSÍK a UV svetlo, sú mimochodom najväčší benefit zeleniny a tiež sú dôvodom, prečo bola v minulosti vegetariánska strava aj BLUE ZONES, také úspešné. Dnes sa však pravidlá hry zmenili a výskum Dana Buettnera, ktorý som spomínal na mojej nedávnej prednáške v Bratislave, to len potvrdzuje.\n\n\n\nMimochodom, posledný úspešný národ z BLUE ZONES je Okinawa a oni jedia okrem SUROVÉ RYBY) aj veľa BRAVČOVÉHO. Vieš čo bravčové mäso obsahuje? Dusičnany, ale aj veľa SÍRI a B vitamínov. Dochádza? Zelenina je v dnešnom svete veľmi chudobný spôsob, ako dopĺňať síru a dusičnany. Ty to potrebuješ vedieť.\n\n\n\nA ak sa bojíš tých známych rečí o škodlivosti cholesterolu, mäsa, apod., mám pre teba novinku. Škodlivé sú iba ak ich zajedáš chlebom a tiež ak netráviš čas na SLNKU ani v CHLADE. \n\n\n\nVäčšina ľudí dnes bohužiaľ už nezažíva normálne podmienky vôbec, čo je dôvod, prečo nemôžu jesť JEDLO, ktoré mohli jesť kedysi, a ktoré mohli vtedy označovať za zdravé. Presne toto je s väčšinou sacharidov. Dôvod prečo by ti mal trochu dôjsť, ak si ešte raz prečítaš dávnejší článok o cirkadiálnych génoch PER.  Ak má tvoja POKOŽKA a OKO iné signály, ako ČREVO skrz STRAVU, nastane problém, ktorý vyústi v nesprávnu synchronizáciu periférnych hodín, ktoré rýchlejšie vyčerpajú DHA, ale aj svoje proteíny. \n\n\n\nSÍRA, VODÍK, RIBOFLAVÍN a MIKROBIÓM\n\n\n\nNa záver si to zopakujme, aby som ti mohol dať aj zopár TIPOV. \n\n\n\nNa čo nám slúži síra ti na teraz stačí vedieť, že kvôli udržaniu negatívneho náboja v krvi. A vodík?\n\n\n\nTeraz si spomeň na články o ENERGII a konkrétne ELEKTROMAGNETIZME. Čítal si tam o opačných polaritách aj o vodíku. Keď vodík stratí svoj elektrón, stane sa z neho ionická plazma, ktorá funguje podobne ako tekutý kov. Takýto vodík nadobúda veľmi unikátne kvantové vlastnosti.\n\n\n\nTieto oddelené (separované) opačné polarity niečo drží pri sebe a tiež ich niečo iné môže oddeliť, čo znamená že medzi nimi bude potom príťažlivá sila, ktorá môže vykonať PRÁCU.\n\n\n\nAk sa teda SEPARUJE elektron od protónu, každý je „ťahaný“ iným smerom a neskôr sa spoja nazad, preskočia na atóm kyslíka, vytvoria VODU a popri tom sa uvoľní istá ENERGIA. Už len jeden mol vodíka môže vyrobiť 286 kJ energie reakciou s kyslíkom.\n\n\n\nTakto pekne dokázal obyčajný VODÍK poslúžiť ako ZDROJ, ktorý dá sa povedať „vyrobil“ istú energiu pre BUNKU. Preto naše mitochondrie tvoria VODU a preto je voda z dvoch tretín vodík. Je to elegantný mechanizmus, ako zabezpečiť NAJŠETRNEJŠÍ ZDROJ ENERGIE pre bunku a zároveň NAJEFEKTÍVNEJŠÍ. Teraz sa pozrime, z čoho získame VODÍK aj SÍRU.\n\n\n\nNa výrobu sírovodíku v čreve potrebujeme síru a vodík. Síra pochádza z aminokyselín obsahujúcich síru (metionín, cystín, homocysteín, taurín), ktorá je v tkanivách živočíchoch. Aj preto jej z mäsa zvieratiek získame najviac. Druhá strana rovnice, ktorou je vodík, pochádza z nášho mikrobiómu. Teda od PROKARYOTOV z čriev. \n\n\n\nNaše črevo vyrobí viac ako liter vodíka denne pre hostiteľa a časť tohto plynu sa viaže na síru recyklovanú z potravín a vytvára H2S v krvi. H2S v krvi je zároveň aj neurotransmiter. \n\n\n\nU ľudí, ktorí majú zvýšený homocysteín (pamätaj, že je to aminokyselina obsahujúca síru), to môže naznačovať to, že majú nízku hladinu riboflavínu (vitamín B2). Pýtaš sa prečo? Pretože prostredie, v ktorom dnes ľudia žijú, ho rýchlejšie v tele spotrebúva. Toto by malo byť opäť veľké AHA najmä pre všetkých čitateľov prvej knihy a mali by ste si pozrieť ešte raz poslednú kapitolu s názvom „PREČO BY MALI ĽUDIA JESŤ VIAC TUKU„. Myslím, že táto časť v knihe bola dosť VÝRAZNÁ a zároveň provokatívna a veľa Vám prezradila. (Pre nečitateľov knihy som o tomto písal aj v článku SOLÁRNY MOZOĽ #FAQ)\n\n\n\nTo znamená, že dnes budú mať ľudia ktorí nekonzumujú dostatok živočíšnych produktov, nechodia dosť na slnko ani nevyužívajú CHLAD, problémy nie len s MIKROBIÓMOM (bude menej diverzifikovaný), no tiež budú mať problémy s DEPRESIAMI, MOZGOM, ale aj s ŤAŽKÝMI KOVMI, POKOŽKOU a detoxikáciou. Všetky tieto cykly a najmä metylačný, sú totižto potrebné pri prirodzenom zbavovaní sa škodlivých látok z tela. \n\n\n\nToto je chýbajúci kúsok do skladačky pre ľudí, ktorí sa boja jesť napríklad RYBY alebo iné veci, pretože je tam aj nejaký „škodlivý“ odpad alias ťažký kov. To áno, sú tam, no naše telo sa ich zbaví, ak je funkčné. Tiež to však znamená, že ak nie je funkčné, budeme v tele tieto látky hromadiť a to aj keď ich neprijímame v potrave. Naše telo totižto kovy v sebe už má. Máme ich v celom systéme a aj v mitochondriách. Toto by ti malo hneď napovedať, že tieto kovy nemôžu byť samé o sebe zlé, keď ich v tele máme, očividne z nejakého dôvodu. \n\n\n\nTiež by ti to však malo napovedať, prečo sa máš sústrediť na svoj REDOX a DETOX nechať na koniec. Bez funkčných mitochondrií a exkluzívnej zóny (EZ) ti je každý DETOX na nič. \n\n\n\n\n\n\n\n\n\n\n\n\n\n\n\nBa čo viac, nadbytočné modré svetlo bez adekvátnej červenej farby, v tele rýchlejšie vyčerpáva vitamín A a taktiež spolu s ním aj riboflavín (B2). Aj preto je konzumácia rýb, morských plodov a orgánov zo zvieratiek, jedným z najlepších jedál. Dnes je to pre moderných ľudí už takmer POVINNOSŤ a nie iba VOĽBA. Samozrejme, iba ak chceš mať svoje zdravie a život pod kontrolou. \n\n\n\nAj preto si pamätaj, že konzumácia vitamínu B2 s horčíkom (Mg) je pre teba dnes veľmi potrebná. Horčík totižto súvisí s VODOU, ktorú v tele máme a bez dostatku vody, ho naše telo viac stráca. Presne ako ostane mäso po pobyte v mikrovlnke suché, rovnako „suché“ ostávajú aj tvoje bunky pri pobyte v nevhodnom prostredí. \n\n\n\n\n\n\n\nODPORÚČANIE NA ZÁVER\n\n\n\nČo si máš z tohoto vziať na úplný záver? Ak si pomerne zdravý, snaž sa aspoň raz za týždeň zjesť pečeň alebo iný orgán a pridaj k tomu CIBUĽU, či CESNAK. V letných mesiacoch odporúčam aj brokolicu a ružičkový kel. Už konzumácia 1,6 miligramu riboflavínu denne zníži homocysteín.\n\n\n\nNa záver ešte jedna (možno dve) čerešničky. Aj pre milovníkov KÚPEĽA. Tieto plynové transmitery nám pomáhajú ešte v niečom. Pomáhajú nám regulovať tok izotopu vodíka, ktorý ovplyvňuje následne aj sulfáciu. Ako?\n\n\n\nPrítomnosť silne hydratovaných aniónov v krvi, ako je napríklad sulfát (SO4) vedie k nižšej výmene medzi izotopmi vodíka. Prečo? Pretože sulfát v našej KRVI pomáha vytvárať okolo všetkého v nej gélovú tekutú kryštalickú štruktúru vody nazývanú EXKLUZÍVNA ZÓNA, ktorá sa používa rôznymi spôsobmi. Napríklad umožňuje ľahkému vodíku držať sa pri okraji cievy a v pokožke, zatiaľ čo ťažšiemu vodíku v jej strede. Takto sa udrží vyššia stabilita proteínov okolo. Aj preto som v dávnejších článkoch, ale aj vo veľa príspevkoch spomínal vitamín D3 a jeho pohyb v krvi.\n\n\n\n\n\n\n\n\n\n\n\n\n\n\n\nVitamín D3 sa tvorí z cholesterolu a hádaj čo k tomu potrebuje. SULFÁT. Dochádza? Cholesterol je tiež prekurzor pre všetky steroidné hormóny v tele a sú to opäť FREKVENCIE SVETLA, ktoré ich v nás TVORIA, ale aj ROZKLADAJÚ (fototropicky).\n\n\n\nSo zlatými členmi sme práve na druhej kapitole, kde sa učia o VODÍKU aj o ŠTVRTEJ FÁZE VODY. Už v ďalšej kapitole, ktorá je venovaná krvi sa dozvedia všetko potrebné práve o SULFÁTE, DHA, UV svetle a mechanizmoch, ktoré našu krvi poháňajú. (Ak ťa zaujíma o tomto viac, pridaj sa medzi nás.)\n\n\n\nTeraz posledný, sľúbený typ. Vieš prečo ľuďom často radím využívať kúpeľ s Epsonskou soľou? Moc sa o týchto témach nechcem bavíť do hĺbky, no dnes ti napíšem niečo naviac. Je v nej HORČÍK naviazaný na SULFÁT. [16]  Oba sa dobre vstrebávajú cez pokoźku a ak chceš efekt ešte vylepšiť, nechaj všetku elektroniku mimo a offline a po tom, čo vylezieš z vane a budeš mať na pokožke niečo ako tenký „film“, vystav ju SLNEČNÉMU SVETLU. Budeš tak trochu simulovať to, čo robia rastlinky. Preto zhromažďujú horčík práve vo svojich listoch.\n\n\n\nTo, čo si zatiaľ neuvedomuješ a o čom nemáš ani len potuchy. Väčšina lekárov ešte nie je dosť sofistikovaná na to, aby pochopili, že veci ako SIBO, IBS, ale aj CHRONICKÉ VYČERPANIE, sú len adaptívne a nie patologické príznaky spojené so zmenou STRESU a vysokého úniku VÁPNIKA, ktorý je veľmi ľahko ovplyvniteľný novým a variabilným EMP, ktoré si do života dobrovoľne alebo nedobrovoľne pridávame.\n\n\n\n\n\n\n\n\n\n\n\nODKAZY a REFERENCIE:\n\n\n\nhttps://sk.wikipedia.org/wiki/Oxid_dusnat%C3%BDhttps://sk.m.wikipedia.org/wiki/S%C3%ADranhttps://en.wikipedia.org/wiki/Thiosulfatehttps://en.m.wikipedia.org/wiki/Sulfation https://journals.physiology.org/doi/full/10.1152/ajpgi.00169.2013https://sk.wikipedia.org/wiki/Met%C3%A1nhttps://ndnr.com/gastrointestinal/sibo-as-an-adaptation-a-proposed-role-for-hydrogen-sulfide/Abe & Kimura, 1996https://www.hindawi.com/journals/omcl/2015/925167/https://www.sciencedaily.com/releases/2007/10/071016131534.htm#:~:text=A%20new%20study%20shows%20this,the%20relaxation%20of%20blood%20vessels.https://pubmed.ncbi.nlm.nih.gov/12054683/https://www.sciencedirect.com/science/article/abs/pii/S0306987701913775https://pubmed.ncbi.nlm.nih.gov/25725522/https://pubmed.ncbi.nlm.nih.gov/31452142/https://www.sciencedirect.com/science/article/abs/pii/S1089860314004510http://www.epsomsaltcouncil.org/wp-content/uploads/2015/10/report_on_absorption_of_magnesium_sulfate.pdf ",
  "date": "2020-11-12T00:00:00+01:00",
  "excerpt": "",
  "scraped_at": "2025-07-03T18:52:12+02:00",
  "word_count": 3242
}