{
  "url": "https://jaroslavlachky.sk/kvantova-biologia-1-historia-vznik-a-prvi-pionieri/",
  "title": "Kvantová Biológia #1 História, Vznik a prví Pionieri",
  "content": "Kvantová Biológia. Vedný odbor, ktorý mnoho ľudí nepozná, hoci vznikol ešte v prvej polovici 20. storočia. Kvantová biológia spája tzv. Kvantovú teóriu (a Kvantovú Mechaniku) s Biológiou, pomocou ktorých dokáže vysvetliť aj tie zdanlivo najčudnejšie procesy v živých organizmoch.\n\n\n\n\n\n\n\nP.S. Článok si môžeš vypočuť aj ako nahovorený Audio podcast. Nájdeš ho na stránke s PODCASTAMI. \n\n\n\n\n\n\n\n\n\n\n\n\n\n\n\nSUMÁR ČLÁNKU\n\n\n\nO čom bude nová séria článkov a ako ti to chcem uľahčiťČo je vedný obor Kvantová Biológia a Čomu sa venuje?Jednoduchý pokus a chemická väzba ako dôkazNaše telo je otvorený a nie uzavretý systémHistória Kvantovej Biológie a Alopatickej medicíny/liečiteľstvaHistória, veda, známe osobnosti a Kvantová BiológiaKde všade môžeme nájsť Kvantovú Biológiu?Záver, zhrnutie + Na čo sa tešiť nabudúce\n\n\n\n\n\n\n\n\n\nPřehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\n\n\n\n\n\n\n\nPrihlás sa na odber\n\n\n\n\n\n\n\n\nNová Séria článkov Kvantová Biológia\n\n\n\nDnešným článkom zároveň otváram novú, nabitú a extrémne dôležitú sériu a rád by som ťa ako čitateľa/poslucháča upozornil na 4 veci/zmeny:\n\n\n\n\n\n\n\nPo prvé, články sa budem snažiť písať čo možno najviac stručne, no zároveň tak, aby som nevynechal nič dôležité. To znamená, že všetko, čo nebudem považovať za úplne dôležité, vynechám, aby som skrátil obsah a pomohol každému z Vás prečítať ho celý.\n\n\n\nPredpokladám, že už moju prácu sleduješ dlhšie a teda vieš, aké asi články/podcasty u mňa nájdeš. Niektoré veci sa totižto nedajú napísať na 2 vety ako napr. známe rady tipu „Zjedz 100 g tohto a za 2 týždne schudneš toľko a toľko kg“.\n\n\n\nKeďže je však táto séria veľmi dôležitá a čakajú ťa tu informácie napr. o Vode, molekulárnom vodíku, ďalšie info o mitochondriách, o našich kostiach, mozgu, pôvode a vzniku spánku, polovodičoch, a množstve ďalších, nových vecí, musíš si uvedomiť, že niektoré veci preskočiť nejde. Čiže niektoré články ti možno opäť raz zaberú hodinku na vypočutie, no iné, ktoré sa dajú, rozdelím radšej na 2 kratšie články.\n\n\n\nMojim cieľom je jednoducho sprístupniť informácie čo najväčšiemu počtu ľudí, pretože aj na základe spätných väzieb viem, že Vás stále pribúda viac a viac. Preto články, ktoré budem môcť čo možno najviac skrátim, počnúc dnešným, prvým, kde ti stručne ukážem Históriu, Vznik a Pôvod Kvantovej Biológie. Mimochodom, budeš prekvapený keď ti ukážem, koľko slávnych mysliteľov sa mu venovalo a to ešte pred 100 rokmi.\n\n\n\n\n\n\n\nPo druhé, Sériu som nazval Kvantová Biológia, no kvôli skráteniu budem v ďalších článkoch písať iba skratku KB 😀\n\n\n\n\n\n\n\nPo tretie, ak ťa tieto veci zaujímajú a chceš svojmu Telu, Zdraviu a Výkonnosti pochopiť naozaj lepšie a v súvislostiach, toto je séria článkov, z ktorej nechceš premeškať NIČ.\n\n\n\nNezávisle na tom teda, či máš naštudované predošlé články alebo nie, ak ťa vec zaujíma a chceš sa ku mne pridať, aby si napredoval, pár minút v týždni si ten čas proste nájdi.\n\n\n\n\n\n\n\nPo štvrté, články budem aj naďalej nahovárať ako Audio Podcast (keďže mám od väčšiny odozvu, že sa ľahšie počúva ako číta), no mením jednu takmer nepodstatnú vec.\n\n\n\nOd dnes nájdeš všetky podcasty na JEDNEJ, SPOLOČNEJ Stránke – www.jaroslavlachky.sk/podcast a nebudem už vytvárať aj samostatné stránky s audio článkom, ako tomu bolo doteraz. Pre teba sa teda nemení v podstate nič (iba pre mňa). \n\n\n\nV úvode článku vždy nájdeš podcast ako doteraz, rovnako na stránke, alebo priamo na spotify, kde sú usporiadané chronologicky (najnovší teda hneď hore), no cieľom je zefektívnenie a delegovanie nejakých vecí. Keďže niektoré veci zaberajú viac času, snažím sa venovať čo najviac Tvorbe a Obsahu (minimalizovať čo je možné) a zároveň mnohé z technických vecí delegovať. Verím, že rozumieš prečo 🙂\n\n\n\n \n\n\n\nČo je to kvantová biológia?\n\n\n\nTak napríklad tento pekný mini článok, publikovaný v tzv. Journal of the Royal Society, ponúka takýto pohľad na súčasnosť a budúcnosť kvantovej biológie.\n\n\n\nKvantová biológia je študijný odbor, ktorý skúma procesy v živých organizmoch, ktoré nemožno presne opísať klasickými fyzikálnymi zákonmi. To znamená, že na pochopenie týchto procesov je potrebné použiť tzv. kvantovú teóriu.\n\n\n\nDôvod prečo je jednoduchý. Všetka hmota, vrátane hmoty vo vesmíre, ale aj tej, z ktorej sú živé bytosti, podlieha fyzikálnym zákonom. No a to, čo tieto vzťahy a zákony najlepšie opisuje, je práve Kvantová teória. A hoci je na pochopenie náročná, pomocou pekných prirovnaní sa dá ľuďom vždy z časti ľahko vysvetliť a ukázať.\n\n\n\n\n\n\n\n\n\n\n\n\n\n\n\nCelá naša Biológia (ako to zvyknem volať Cirkadiálna a Kvantová Biológia), aj biologické procesy sa neustále točia okolo elektrónov, fotónov a protónov, ktoré sa neustále prenášajú medzi rôznymi časťami bunky alebo makromolekulárneho systému. To zároveň vysvetľuje, prečo poznanie a skúmanie iba chemických, či biochemických procesov už dnes nestačí.\n\n\n\nNajjednoduchší príklad, aký vždy dám, keď sa ma na to niekto pýta, pripadne keď sa o to zaujíma niekto z oboru, je vždy obyčajná chemická väzba a chemická reakcia.\n\n\n\n\n\n\n\nJednoduchý pokus a chemická väzba ako dôkaz\n\n\n\nKaždý predsa vie, že atómy a molekuly držia pomocou nejakej chemickej väzby (či už je to kovalentná väzba, alebo iná). Keď prebehne nejaká reakcia, napr. v labáku a v skúmavke, niečo zareaguje s niečím a tieto väzby sa porušia, vymenia, atď. Keď sa však pozrieš z blízka, alebo sa daného človeka spýtaš: „no dobre, ale čo sprostredkúva tieto väzby? Čo je vlastne táto väzba zač?“???\n\n\n\n\n\n\n\n\n\n\n\n\n\n\n\n\n\n\n\nVtedy zistíš, že odpoveď sú elektróny. Valenčné elektróny, ktoré sa svojim opačným SPINOM elektromagneticky držia pohromade. Keď sa elektróny oddelia, uvoľnia túto EM silu vo forme svetla (fotónu), ktorý môže byť zachytení ďalším elektrónom, aby sa jeho energia uskladnila, využila, alebo termalizovala (áno, preto každý živý tvor vylučuje nejaké teplo).\n\n\n\n\n\n\n\nČiže ako vidíš, už len na takomto laickom príklade, ktorý môžeš povedať kľudne aj odborníkovi, keď sa na vec pozrieme zblízka, naozaj sa bavíme o elektrónoch, protónoch a fotónoch (svetle).\n\n\n\nElektromagnetická sila, ktorú prenáša fotón (častica svetla), je všade. Zároveň je to najmocnejšia sila vo vesmíre, pretože pôsobí na nekonečne veľké rozmery a čím sa rozmery zmenšujú, tým naberá na sile.\n\n\n\n\n\n\n\n\n\n\n\n\n\n\n\nTieto prenosové procesy (výmena elektrónov, protónov a fotónov) môžu prebiehať len vtedy, keď si systém vymieňa energiu s okolím vo forme molekulárnych vibrácií a fonónov (alebo aj tzv. solitónov). Čo sú to fonóny sa dozvieš niekedy nabudúce, no laicky si ich predstav ako vlny. Napríklad vlny v mori, ktoré sa šíria z bodu A do bodu B.\n\n\n\nNo a takýto systém, ktorý si neustále vymieňa energiu, sa nazýva ‚otvorený kvantový systém‘ a platia preň špeciálne fyzikálne zákony (termodynamické zákony).\n\n\n\n\n\n\n\nĽudské telo je Otvorený systém a nie Uzavretý\n\n\n\nToto slovíčko si mimochodom dobre zapíš a zapamätaj – otvorený systém. Hovoril som ho už veľa krát a budem znovu a znovu, pretože ti jasne a zreteľne ukazuje, prečo známe poučky tipu „Prijaté kalórie verzus spálené kalórie* padajú úplne „na hubu“.\n\n\n\nNaše telo nie je uzavretý systém a ani nikdy nebolo. Sme otvorený Kvantový systém, ktorý je neustále v kontakte s prostredím, s ktorým si vymieňame nie len energiu. Moment, kedy sa táto výmena skončí, sa nazýva odborne SMRŤ. Až vtedy sme viac menej uzavretý systém. Mysli na to.\n\n\n\n\n\n\n\n\n\n\n\n\n\n\n\nHistória Kvantovej Biológie a Alopatickej medicíny/liečiteľstva\n\n\n\nKeďže je toto prvý článok série a nechcem ho zbytočne naťahovať, tak už iba takto. Veľa ľudí, možno najmä laikov, keď niečo takéto počuje, sa len pousmeje a v duchu si povie, že je to nezmysel. Alebo že sa bavíme o nejakom „WOO-DOO“, apod.\n\n\n\nMožno ťa však zarazí, keď sa dozvieš, že tento obor sa rozšíril ešte pred 100 rokmi a to vtedy, keď sa začala formovať Kvantová Mechanika a Kvantová teória. Koniec koncov, predtým Kvantová Biológia ani poriadne základy mať nemohla, pretože je to práve Kvantová Mechanika, na ktorej stojí.\n\n\n\n\n\n\n\nNo a Kvantová mechanika je zároveň k dnešnému dňu jediný obor, ktorý je najlepšie experimentálne potvrdený za správny.\n\n\n\n\n\n\n\nTiež by ťa mohlo zaujímať, že mnohé z „kvantových“ vecí sa využívali už veľmi dávno aj v medicíne a liečiteľstve, pretože hoci ľudia nemali odborné vedomosti, intuitívne vedeli, že tieto veci zasahujú aj do Biológie a živých organizmov. Teraz ťa zrejme zaskočím, pretože napíšem 3 vetičky, ktoré súvisia aj s politikou a ver, či never, aj situáciou posledných 3 rokov.\n\n\n\n\n\n\n\nV roku 1910 bola totižto uverejnená tzv. Flexnerova správa, ktorú napísal Abraham Flexner a vydal ju pod záštitou Carnegie Foundation, čím v podstate dostal na „špic“ Rockefellera a centralizoval farmaceutický priemysel s ropným, vďaka čomu sa začala jedna veľká Finančná Éra, ktorej RESET prebieha práve teraz (hoci si to väčšina neuvedomuje, no v tomto článku som sa ti to snažil načrtnúť).\n\n\n\nPo Flexnerovej správe AMA (Americká lekárska asociácia, založená v roku 1847, je najväčšou asociáciou lekárov) schválila školy iba s paradigmou založenou na liečbe a sledovaní symptómov a učebnými osnovami liečby založenej na liekoch. Netrvalo dlho a všetky nealopatické školy (všetky bežné liečiteľstvá) sa pre nedostatok financií dostali na vedľajšiu koľaj. Následne sa Rockefeller posunul od ropného priemyslu k liekom a vznikli dve známe spoločnosti, ktoré určite poznáš Big Pharma a Rockefeller Medicine.\n\n\n\n\n\n\n\nTo bola len taká malá vsuvka, aby si mal predstavu, že aj takýmto veciam, ktoré boli kedysi síce iba intuitívne (neboli podložené odborne), sa ľudia venovali.\n\n\n\nZlatí a Platinoví členovia majú však k dispozícií aj záznam jedného z prvých webinárov, ktorí bol pôvodne venovaný Ekurzu Kvantová Biológia, kde rozprávam práve niečo z tejto histórie. Toto bol pôvod nie len zhoršovania medicíny a prechodu od skutočného liečenia ku predpisovaniu liekov, ale tiež pôvod fluoridácie a odpojenia zlata od doláru a teda nekontrolovaného tlačenia nekrytých peňazí a kontrolovania Inflácie.\n\n\n\n\n\n\n\nWebinár z Decembra 2020\n\n\n\n\nPrihlásiť sa\n\n\n\n\n\n\n\n\nHistória, Veda, a Slávne osobnosti, ktoré stoja za Kvantovou Biológiou\n\n\n\nNiels Bohr už v roku 1927 na konferencii fyzikov naznačil, že je to práve Kvantová mechanika, ktorá môže vysvetliť mnohé nevysvetliteľné veci a to nie len v bežnom svete, ale aj v živote a Biológií. [R] Bohr inšpiroval aj ďalších, ako napr. Max Delbruck, ktorý vďaka nemu zmenil smer svojho pôsobenia a stal sa z neho Biofyzik alebo Pascuala Jordana, ktorý v podstate postavil základy Kvantovej Biológie. Aby si si nemyslel, že tu iba táram a píšem náhodné mená, tak napr. Pascual ešte v roku 1932 uverejnil prvý pekný „kus papieru“ o Kvantovej Biológií. Tu máš dôkaz a nieže ho preskočíš. Len pekne klikni na LINK.\n\n\n\nMeno Pascual Jordan síce nie je verejnosti až také známe, no meno ako Bohr, či známy Heisenberg sú spolu s Jordanom taktiež jednými z prvých pionierov, ktorí v 20-tych rokoch minulého storočia postavili základy Kvantovej mechaniky a ako vidíš, aj Kvantovej Biológie.  \n\n\n\n\n\n\n\nJe tu tiež verejnosti známejší Erwin Schrodinger, ktorý je známy najmä skrz svoju schrodingerovu mačku (ktorá je v krabici zároveň mŕtva aj živá, čo je typický príklad tzv. superpozície), ktorý o prepojení Kvantovej teórie a Biológie dokonca napísal v roku 1944 aj knihu s názvom Čo je Život (What is Life v originály). Túto knihu by mali poznať aspoň moji členovia, pretože sme sa o nej už bavili a práve aj na jej základe sme mali Vianočný webinár o tom, prečo ATP nie je našim zdrojom energie a ako do toho zapadá Negatívna Entropia. \n\n\n\n\n\n\n\nKniha What is Life od Erwin Schrodinger\n\n\n\nJe tu aj mnoho ďalších ľudí, veľkých mysliteľov, fyzikov, matematikov, biofyzikov, držiteľov Nobelovej ceny, ako napr. zo starších – Einstein, Feynmen, Becker, Szant Gyiorgyi, Ling, atď., ktorí v tomto obore zohrali obrovskú úlohu, pretože pomohli rozvinúť aj ďalšie obory do skladačky ako Kvantová Elektrodnamika, Kvantová Chromodynamika, Relativita (a iné) alebo z novších – Roger Penrose a Stuart Hameloff, ktorí prišli s teóriou Kvantovej Koherencie, ktorá zasa vysvetľuje Prečo a Ako funguje Vedomie.\n\n\n\nNeveril by si, ako pomocou tejto krásnej teórie Kvantovej koherencie v miktotrubkách (uhlíkových vláknach) v mozgu, pomocou prepojenia elektrónov, dokážu naše tkanivá uskladňovať aj šíriť informáciu (teda aj našu pamäť a schopnosť premýšľať).\n\n\n\nVäčšina ľudí si totižto dodnes myslí, že naša pamäť, či spomienky sú nejako fyzicky uložené v niektorej časti mozgu, no sklamem ťa. Nie je tomu tak (teda aspoň podľa mňa) a už v tejto sérií sa k tomu dozvieš viac a budeš šokovaný…\n\n\n\n\n\n\n\nSú tu aj mnohé iné tváre ako no na teraz nemá zmysel všetko rozoberať a menovať.\n\n\n\nChcel som ti iba ukázať aspoň kúsok z histórie a nejaké známe mená, aby si videl, že sa bavíme o serióznom obore a hlavne o tom, že Počítanie Kalórií v dnešnom svete naozaj nehrá úlohu a z roka na rok stráca viac a viac na význame. Avšak naopak, Spoznanie Svojej Biológie, Kvantovej Biológie, naberá z roka na rok, na základe pribúdajúcich výskumov na význame.\n\n\n\n\n\n\n\nBalíček kníh Spoznaj Svoju Biológiu\n\n\n\n\n\n\n\nKde všade nájdeme Kvantovú Biológiu\n\n\n\nNo dobre. Teraz už vidíš, že kvantová biológia je niečo seriózne, avšak možno sa pýtaš, či má naozaj zmysel zaoberať sa takýmito vecami v bežnom svete? Odpoveď je áno. Práve Kvantová Biológia totižto dokáže vysvetliť veci, ktoré sme doposiaľ vysvetliť nevedeli a teda sme ich ani nemohli (možno) zmeniť, ako napr. zhoršujúci sa zdravotný a psychický stav ľudí.\n\n\n\nDobrými príkladmi úplne bežných biologických procesov, v ktorých sú viditeľné kvantovo mechanické efekty, je napríklad Fotosyntéza, ktorá využíva tzv. kvantovú koherenciu, excitácia celého proteínu (dnes už napríklad máme dôkaz o tom, že aj celé PROTEÍNY, z akých je zložené aj naše telo, sa dokážu správať ako VLNA a nachádzať sa na viacerých miestach súčasne), dýchanie, videnie, čuch,… a v podstate v každom inom biologickom transportnom procese.\n\n\n\nĎalšie príklady zahŕňajú prenos elektronickej a/alebo vibračnej energie a účinky magnetického poľa pri prenose elektrónov a migrácii vtákov (známe ako magnetorecepcia) a mnohé iné.\n\n\n\n\n\n\n\nTeraz si možno môžeš pozrieť článok Hormóny #12 o prepojení elektrónov a voľných radikáloch, kde som ti ukázal, ako pomocou 2 elektrónov, ktoré tvoje telo vyšle do rôznych častí tela, dokáže komunikovať. Práve toto je tzv. kvantový jav, o ktorom si kedysi ľudia mysleli, že pri bežných podmienkach (teplo a vlhko), nie sú možné, no opak sa ukázal byť pravdou. Príroda a Život ich totižto využíva.\n\n\n\nJe toho naozaj veľa, čo by som ti mohol uviesť ako príklad, no to teraz nie je dôležité. Chcem však, aby si myslel na túto vetu, s ktorou zároveň ukončím článok.\n\n\n\nAk ani len nevieš, že niečo nevieš, iba ťažko prídeš na to čo je to, čo doposiaľ nevieš.\n\n\n\n\n\n\n\nToto je veta, ktorá platí na každého rovnako (laika, ako vyštudovaného odborníka) a nezabúdaj, že našim najväčším „nepriateľom“ častokrát býva naša vlastná ignorácia. Veď ako raz povedal môj veľký vzor Richard Feynman: „Ty sám si tá osoba, ktorú najjednoduchšie oklameš“.\n\n\n\n\n\n\n\n\n\n\n\n\n\n\n\nZáver + Na čo sa tešiť nabudúce\n\n\n\nVerím, že sa ti prvý článok série páčil a už nabudúce sa pozrieme, KDE a AKO sa „pretli“ Kvantová s Cirkadiánnou Biológiou. O tomto dostanú ďalší týždeň členovia súkromný webinár, no a v článku ťa čaká stručný sumár, pretože ho potrebuje poznať každý 🙂\n\n\n\n\n\n\n\nAk myslíš, že môže článok niekomu pomôcť, alebo mu dať iný pohľad na vec, kľudne ho zdieľaj. \n\n\n\nAk chceš byť informovaný medzi prvými o zverejnení nového článku, zanechaj mi nižšie email a dostaneš upozornenie.\n\n\n\n\n\n\n\n\n\nNa záver ti dávam do pozornosti prémium členstvo. Ak sa chceš pridať za zvýhodnených podmienok, do Veľkonočného pondelka, do polnoci 18.04. 2022 máš možnosť využiť JEDNORAZOVÚ PONUKU! \n\n\n\nAk sa rozhodneš pridať medzi členov, radi ťa medzi nami uvítame a čoskoro sa vidíme pri webinári. \n\n\n\n\n\n\n\nPlatba JEDNORAZOVO+ prístup do členstva získavaš NAVŽDY!Viac o jednorazovej ponuke TU >>\n\n\n\n\n\n\n\nNo a my dvaja sa čítame alebo počujeme už pri ďalšom článku, tak zostaň naladený 😊\n\n\n\n\n\n\n\n\n\n\n\nReferencie, odkazy na štúdie a použité citácie:\n\n\n\nhttps://royalsociety.org/blog/2019/02/the-future-of-quantum-biology/https://www.jstor.org/stable/236063https://mprl-series.mpg.de/media/studies/2/12/Studies2ch11.pdfhttps://www.mpiwg-berlin.mpg.de/Preprints/P329.PDFhttps://thebrain.mcgill.ca/flash/a/a_12/a_12_m/a_12_m_con/a_12_m_con.htmlhttps://theconversation.com/new-evidence-for-a-human-magnetic-sense-that-lets-your-brain-detect-the-earths-magnetic-field-113536?fbclid=IwAR06R6rgq-by8F3XiEh9e-P9aFEXjIOapy51WVNZhtXwTOUveiZbiSGBok8https://www.technologyreview.com/2019/11/09/238365/a-natural-biomolecule-has-been-measured-acting-in-a-quantum-wave-for-the-first-time/https://www.sciencedirect.com/science/article/pii/S1876619611000684https://www.bbc.com/news/science-environment-21150046https://en.wikipedia.org/wiki/Flexner_Reporthttps://en.wikipedia.org/wiki/Solvay_Conference",
  "date": "2022-04-16T00:00:00+02:00",
  "excerpt": "",
  "scraped_at": "2025-07-03T18:50:10+02:00",
  "word_count": 2198
}