{
  "url": "https://jaroslavlachky.sk/epigenetika-6-leptin-ako-fotoreceptor-a-leptinova-rezistencia/",
  "title": "Epigenetika #6 Leptín ako Fotoreceptor a Leptínová Rezistencia",
  "content": "Prečo máme pod kožou Tuk, ktorý zároveň obsahuje (tvorí) hlavný hormón Leptín? A prečo Leptín obsahuje aromatické aminokyseliny, vďaka čomu absorbuje modré, ale hlavne UV svetlo? A prečo tvrdím, že hormón leptín dokonca sám „svieti“ ?\n\n\n\nV dnešnom článku sa to dozvieš, a tiež po prvýkrát naozaj pochopíš ako hlavný hormón Leptín naozaj pracuje. Potom zistíš, čo je to Leptínová Rezistencia aj ako ju „vyliečiť“ a tiež ako Leptín (podľa mňa) súvisí aj s tým, prečo je dnes Epigenetika ľudí zrýchlená!\n\n\n\n\n\n\n\nP.S. Článok si môžeš vypočuť aj ako nahovorený Audio podcast. Nájdeš ho tu alebo na stránke s PODCASTAMI. \n\n\n\n\n\n\n\n\n\n\n\n\n\n\n\nP.P.S. Ak chceš byť informovaný vždy medzi prvými o zverejnení nového článku/podcastu, prihlás sa na odber nižšie.\n\n\n\n\n\n\n\n\n\n\n\n\n\n\nSUMÁR ČLÁNKU\n\n\n\n\nLeptín aj Inzulín pracujú sezónne, oba sú polovodiče, no ich práca je odlišná!\n\n\n\nPrečo tvrdím, že Leptín pracuje ako LED obrazovka? Ako chcem, aby si tomu sám chápal?\n\n\n\nAko vzniká Leptínová  Rezistencia, aké sú jej znaky a ako ju riešiť?\n\n\n\nAko riešiť problémy s citlivosťou na Leptín, množstvom receptorov, alebo zničeným receptormi?\n\n\n\nAko naozaj Leptín cez deň „zbiera“ svetlo a v noci, pod rúškom tmy, toto svetlo dostane do hypotalamu, ktorý je pred treťou mozgovou komorou ponorený vo vode?\n\n\n\nPraktické Tipy a Rady ako rozoznať aj vyriešiť Leptínovú Rezistenciu\n\n\n\nZhrnutie a šokujúci myšlienkový Experiment + Na čo sa môžeš tešiť nabudúce!\n\n\n\nA ešte o mnoho viac + Pozvánka/Možnosť registrovať sa ako prvý na tohtoročné Workshopy so mnou!\n\n\n\n\nAktualizácia 05.01.: Na základe spätnej väzby do článku pridávam na konci aj praktické Body, ako zistiť svoju citlivosť na Leptín. Nájdeš ich TU >>\n\n\n\n(Tieto body síce boli spísané v článkoch z 2 rokov, no myslím, že pomôžu aj tu 🙂 )\n\n\n\nO čom je dnešný článok\n\n\n\nDnešný článok po zvážení vsúvam sem, do série o Epigenetike, pretože sa sem podľa mňa hodí. O leptíne sú na blogu prvotné články už dávno, no keďže si nedávno čítal článok o Inzulíne ako o kvanizovanom biologickom polovodiči, chcem ti sem dať aj tento článok o Leptíne. Tiež sa sem hodí vzhľadom na niektoré diskusie, ktoré som mal s pár ľuďmi osobne a verím, že pomôže!\n\n\n\nRovnako ti dnes zanechám ďalšie praktické veci/tipy, ktoré môžeš okamžite využiť a aplikovať, no a vzhľadom na to, že článok zverejňujem ako prvý v roku 2023, kedy si veľa ľudí dáva rôzne predsavzatia, tak prečo nie. Snáď pomôže!\n\n\n\n(Mimochodom, prajem ti všetko dobré do Nového roku 2023, a hlavne, aby si doň vstúpil s plnou zodpovednosťou!)\n\n\n\n\n\n\n\nČlánok môžeš podľa mňa prečítať nezávisle na tom, či si čítal nejaké predošlé. Úplne postačuje, ak si sem na blog dostal ako nováčik a máš pár minút času a „túžbu po poznaní“. Pointu sa dozvieš a všetko pochopíš. Leptín je dnes už viac a viac riešená téma, aj vo sfére „zdravého“ životného štýlu (trochu už aj v medicíne), no ako býva zvykom, kľúčové funkcie ľuďom unikajú a ty sa ich dnes dozvieš, aj čo z nich vyčítať iba pohľadom do zrkadla, či na svoj (ne)dojedení tanier. Poďme teda na to.\n\n\n\n\n\n\n\nLeptín aj Inzulín majú sezónny efekt, pretože vnímajú Svetlo aj Teplotu\n\n\n\nV dávnejších článkoch o Hormónoch som ti vysvetľoval, prečo v chlade Inzulín u živočíchov klesá a prečo sa v úvodných štádiách zimy cukor v krvi drží stabilný a nie nízky. Tiež som ti však pri adaptácií na chlad jasne vravel, že Tvoj leptín, ako aj Cirkadiánny rytmus majú 2 spôsoby, ako sa ovládať. Skrz Svetlo a Teplotu. No a práve na toto sa dnes pozrieme, pričom až článok dočítaš dokonca, dozvieš sa aj praktické kroky, ako niektoré veci, vrátane citlivosti na leptín diagnostikovať sám na sebe!\n\n\n\n\n\n\n\nAk si na blogu teda nový, alebo si sa rozhodol do môjho trošku „netradičného“ písania zabrdnúť schválne až teraz, možno ako predsavzatie do 2023, pamätaj si hneď ako prvé, že tvoj Inzulín nie je len otázkou Cukru v krvi a naopak, ak máš vyšší/nižší cukor v krvi, nesúvisí to iba so stravou a konzumáciou cukru. Skús sa poobzerať aj po okolí a po tom, čo tvoje oči/pokožka vidia a cítia posledné Roky (svetlo/uEMP).\n\n\n\n\n\n\n\nTeraz prejdem rovno k tvrdeniam, aké som napísal vyššie, v úvode. Prečo teda tvrdím, že leptín „bliká“, pracuje ako LED dióda? Mám na to nejaké dôkazy? Budeš prekvapený, ale áno a dokonca boli mnohé spísané roky dozadu aj v mojich knihách Spoznaj Svoju Biológiu, hlavne v dvojke a dnes ti niektoré z týchto tvrdení odprezentujem, pretože si myslím, že je čas, aby si ich poznal.\n\n\n\nZároveň si to môžeš zapamätať, pretože až o niekoľko rokov odteraz, prídu nové štúdie, ktoré budú pre veľa ľudí „nové“, pre teba už možno nebudú. Kvantová Biológia totiž dokáže mnohé veci odvodiť aj bez štúdií! Preto je dôležité veci v prvom rade Spoznať!\n\n\n\n\n\n\n\nKniha Kvantová Biológia\n\n\n\n\n\n\nPoďme k veci. Leptín je hlavný hormón ľudského tela, ktorý bol objavený len „nedávno“. Nedávno dávam do úvodzoviek, pretože hoci bol objavený v roku 1994 [R], no kým sa nové výskumy, objavy a štúdie zavedú do praxe a hlavne do odbornej sféry, potrvá to niekoľko desaťročí. V tomto ponímaní je jeho objav teda naozaj nedávny.\n\n\n\nTu pripájam obrázok z kúska molekulárnej štruktúry leptínu. Pozri sa naň. Nemusíš nad tým extra premýšľať, len si ho pozri a pokračuj ďalej.\n\n\n\n\n\n\n\n\n\n\n\n\n\n\n\n\n\n\nAko vyzerá leptín a čo dokáže\n\n\n\nNa obrázku si si mohol všimnúť mnoho čudných molekúl a vzorov, no pre teba je dôležité, že leptín, ako hlavný hormón v tele, ktorý sa tvorí v podkožnom tuku (áno – v tej časti, ktorú hlavne ženy neznášajú), sa skladá až zo 167 aminokyselín. [R]\n\n\n\n\n\n\n\nLeptín je teda jeden obrovský proteín (had), ktorý je zložený z menších aminokyselín (hadíkov), pričom niektoré z nich ako vidíš sú Aromatické. Aromatické aminokyseliny sú také, ktoré absorbujú svetlo a najmä UV svetlo. [R]\n\n\n\nHmmmm, to máš hneď prvý veľký AHA moment, keď zvážiš verejný dogmatický prístup, ktorý posledné roky počúvame od dermatológov a „odborníkov“, že sa máme UV svetlu vyhýbať. Prečo teda matka príroda vložila hormón, ktorý je v tele nadradený takmer všetkým ostatným, pod tenkú pokožku do tuku a vložila doň ešte aj aminokyseliny, ktoré zachytávajú UV svetlo? Odpovedz si sám…\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nLeptín naozaj skrz svoje molekuly absorbuje UV svetlo a spolu s ním aj ostatné farby dúhy, ktoré zo slnka na Zem dopadajú, na čele s modrou. Modré svetlo totiž v rámci dňa pekne varíruje a tiež ho absorbuje vitamín A, ktoré spolu na základe neho riadia náš Cirkadiánny Rytmus. Nemalo by pre teba teda byť už prekvapením, že Leptín, aj Vitamín A absorbujú modrú farbu.\n\n\n\n\n\n\n\n\n\n\n\n\n\n\n\n\n\n\nAj preto je smutné, že sa dodnes mnoho výživových táborov ľudí háda o tom, či je vitamín A toxický, či ho tehotné ženy môžu, nemôžu jesť, či je doplnok s vitamínom A v poriadku alebo nie je, apod. Nikto z nich nemá pravdu, pretože vitamín A je toxický iba v prípade, ak je tvoj Cirkadiánny Rytmus nefunkčný a zároveň, ak máš svoje prostredie príliš umelé, vitamínu A potrebuješ jesť viac. Nie menej!\n\n\n\n\n\n\n\nLeptín obsahuje aromatické aminokyseliny aj dusík\n\n\n\nDruhý AHA moment pre teba je, že si môžeš všimnúť, ako je celá molekula leptínu vyskladaná z atómov Dusíka a Uhlíka. Toto je jeho „kostra“. Prečo to tak podľa teba je?\n\n\n\n\n\n\n\nOdpoveď je jednoduchá. Uhlík je totiž základným prvok, aký tvorí kostru všetkých biologických polovodičov (mysli na kolagén), no a Dusík je zasa zaujímavý atóm, ktorý má dostatok voľných elektrónov a zároveň zachytáva viditeľné svetlo. [R]\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nÁno, dobre čítaš. Toto je dôvod, prečo je naozaj hemoglobín, aj chlorofyl podobný, prečo sú obe súčasťou, ktoré umožnili vzniku komplexného života, a tiež pričom oboje obsahujú niekoľko zaujímavo umiestnených atómov dusíka a uprostred kov (železo = Prechodný kov, horčík = kov alkalických zemín skupiny 2 (IIa) periodickej tabuľky prvkov).\n\n\n\n\n\n\n\n\n\n\n\n\n\n\n\nPresne vďaka tomuto dokáže molekula leptínu strategicky zachytávať svetelné informácie z prostredia, aké naša pokožka počas dňa dostáva zo Slnka, alebo umelého osvetlenia/uEMP (nezabúdaj, že leptín sa tvorí pod kožou, v tuku) a zároveň túto kvantizovanú (so špecifickou hodnotou) svetelnú energiu fotónu uložiť na „chrbát“ elektrónu, ktorý sa excituje, vďaka čomu celá molekula začne rezonovať.\n\n\n\n\n\n\n\nJe to ako natiahnutie igelitu na membránu reproduktora, keď zapneš hudbu. Celý igelit začne rezonovať v rytme hudby. Ak by si naň nalial vodu, aj tá by rovnako rezonovala. Teraz si predstav, že by si túto „poskakujúcu“ vodu dokázal vziať, od reproduktora oddeliť, preniesť na iné miesto, napríklad do susednej miestnosti, a tam rezonanciu „dešifrovať“ a teda rozoznať aká hudba bola zapnutá. Zdá sa ti to zvláštne?\n\n\n\nHádaj čo – presne takto funguje leptín! Pozri si toto krátke video a potom pokračuj v čítaní ďalej.\n\n\n\n\n\n\n\n\n\nPřehráním videa souhlasíte se zásadami ochrany osobních údajů YouTube.Zjistit vícePovolit videoVždy povolit Youtube videa\n\n\n\n\n\n\n\n\n\n\n\nPrečo Leptín „bliká“ a správa sa ako LED\n\n\n\nTeraz ďalší kritický bod, aby si chápal, prečo dnešný článok vsúvam sem a nezverejnil som ho až o mesiace neskôr.\n\n\n\nČo sú to LED diódy, ako fungujú, a prečo takto pracujú aj naše kosti už vieš z tohto článku, no keďže som sľúbil, že dnes pochopíš nezávisle na tom, koľko ich máš prečítaných, ideme rovno k veci.\n\n\n\n\n\n\n\n\n\n\n\n\n\n\nLED dióda je laicky nejaké elektronické zariadenie, ktoré prichádzajúci tok elektrónov mení na svetlo a naopak. Presne ako tvoja LED obrazovka na TV. V skratke, obrazovka má v sebe mnohé mikro procesory (tranzistory), ktoré na LED diódu privádzajú vo vysokých rýchlostiach malé množstvo el. prúdu (elektrónov), vďaka čomu konkrétna LED blikne. Elektrón v diódke jednoducho nachvíľu „poskočí“, vďaka energii, ktorú obdrží, a následne spadne nazad, pričom energiu vyžiari vo forme konkrétneho tipu svetla. Takto dokáže obrazovka využívať milióny rôzne farebných diód, vďaka čomu vytvorí pekný obraz a ty môžeš sledovať film.\n\n\n\nČo však leptín a prečo tvrdím, že je leptín LED? Leptín sa syntetizuje v podkožnom tuku a obsahuje vďaka tomu dostatok vodíka aj dusíka, vďaka čomu má voľné elektróny. Nezabúdaj, že hormóny sa po syntetizovaní plavia v krvi, pričom naša krv obsahuje Vodu a hemoglobín, ktoré sú obe magnetické substancie (reagujú na magnetické pole). Naša krv je zároveň pod kožou, pričom na svetle nám kapiláry dokonca vystúpia von. Preto ti na kúpalisku v lete vidieť viac žily.  Takto dané elektróny v leptíne v krvi absorbujú svetlo, aké tvoja koža vidí a „zadržia ho“. Avšak niečo tu chýba. Stále totiž nevieš, ako a prečo leptín „bliká“. Sleduj.\n\n\n\n\n\n\n\nKvantová Biológia\n\n\n\n\n\n\n\n\n\n\nLeptín je hormón, ktorý podobne ako cholesterol obsahuje uzavreté kruhy, odkiaľ elektróny nestráca. Vyžaduje na to viac energie. V tomto prípade sa to teda udeje až v noci, pod rúškom tmy, kedy by tvoje telo ani koža nemali vnímať žiadne svetlo ani uEMP, kedy leptín v noci pomocou krvi príde do mozgu, kde sa s tvojím mozgomiešnym mokom deje niečo neobyčajné.\n\n\n\n\n\n\nWebináreZáznam webináru: Spánok, bdenie a regeneráciaAko znie heslo Inteligentného človeka? \"Chceš byť Zdravý a podávať lepší Výkon? Chceš zvládať viac Stresu? OK...tak sa zameraj na regeneráciu a teda na SPÁNOK!\" Spánok je…49,90 €KúpiťInformácie v tomto webinári Vám raz a naždy zmenia pohľad na regeneráciu a spánok!\nViac informácií Objednať Webinár >>\n\n\n\n\n\n\nČo tvoj mok robí a ako sa víri, ako ťa uspáva, prebúdza a prepína medzi REM a DEEP spánkom ti teraz písať nejdem, pretože sme sa tomu venovali vo webinári o Spánku (prístup k nemu získaš aj ako prémium člen), no pointa je tá, že voda v tvojom mozgu je v noci chladnejšia a má vysoký magnetizmus. To znamená, že ku sebe „priťahuje“ mnohé veci, ktoré rezonujú rovnako.\n\n\n\n\n\n\n\n\nTeraz si vezmi do ruky pohár s vodou naplnený až po okraj a s vareškou vodu v pohári miešaj v smere hodinových ručičiek. Sám uvidíš, že voda do svojho epicentra „ťahá“ všetko z okraja.\n\n\n\n\n\n\n\n\nNo a tvoj Hypotalamus, kde sídlia leptínové receptory, je zhodou náhod priamo pred treťou mozgovou komorou, do ktorej sa mok napúšťa a zároveň sa víry, kde sa všetko toto čaro deje. Tiež sa v tejto oblasti nachádza veľa koherentných domén, čo si predstav ako malé vodné víry, ktoré svojou rotáciou (v smere hod. ručičiek) „ťahajú“ veci k sebe. Zároveň, úplnou zhodou náhod, časť hypotalamu median eminenc rovnako ako epifýza dokonca ani nemajú mozgovú bariéru! [R, R]\n\n\n\n\n\n\n\n\n\n\n\n\n\n\nPresne takýmto elegantným spôsobom matka príroda zariadila, že sa v noci, počas tmy, u každého živočícha na planéte leptín z podkožia dostane do hypotalamu, na základe vyššieho magnetizmu 3. mozgovej komory a moku, pričom po spojení receptoru z molekulou leptínu, leptín samotný presunie elektróny dnu a „blikne“. Tým bliknutím mám na mysli uvoľnenie fotónu/fotónov.\n\n\n\n\n\n\n\nLeptínová citlivosť je Elektronicko optický proces\n\n\n\nPresne na základe tohto tvoj mozog vie, čo si cez deň robil a kde si bol a tiež, či si môže dovoliť v noci, počas hlbokého spánku zrýchliť tvoj metabolizmus a spáliť prebytočný podkožný tuk len tak, alebo ho naopak viac ukladať. Rovnako vie, či si môže dovoliť tvoj metabolizmus „zrýchliť“ aj nasledovný deň a ty sa budeš cítiť ako „naspeedovaný“ veveričiak aj keď budeš jesť povedzme iba raz za deň, alebo budeš naopak bez energie a priberať, nezávisle na tom, koľko rôznych spaľovačov tukov vypiješ, akú diétu budeš držať alebo koľko Kalórií naviac vo fitku spáliš.\n\n\n\n\n\n\n\nTvoj leptín a jeho komunikácia s receptorom je totiž elektronicko optický proces, ktorý je kvantizovaný! A teraz už vieš, že to nemyslím iba obrazne a ak si šikovný, alebo patríš k mojim členom, verím, že ti došlo aj mnoho ďalších vecí!\n\n\n\n\n\n\n\nOsobne si spomínam napríklad na jednu situáciu z cca 2 rokov dozadu, kedy mi jedna nemenovaná osoba písala, že môj prvý článok o Leptíne a jeho skutočnom význame zverejnila na svojom Facebook-u ako referenciu ku nejakým svojím tvrdeniam v príspevku o nedôležitosti kalórií. Jednoducho  daná osoba spísala pekný príspevok, kde bolo písané o tom, že nejde iba o kalórie, že človek môže pribrať, aj keď bude jesť menej, apod., kde boli použité aj nejaké veci z môjho článku. Samotný príspevok bol zverejnený v komunite ľudí, ktorí sa venovali fitness zdravému životnému štýlu s tým, že dostal veľkú kritiku a mňa sa daná osoba pýtala na nejakú reakciu, ako im to „obhájiť“ ak by som bol na jeho mieste. Moja odpoveď bola veľmi jednoduchá a krátka a predpokladám, že ťa neprekvapí. Znela nejak takto:\n\n\n\n\n„Nikdy nemá zmysel niekoho presviedčať, alebo presadzovať niečo, ak daný človek sám nie je pripravený a otvorený novým možnostiam, pretože nikdy nezabúdaj na to, že ak ani len nevieš, že niečo nevieš, iba ťažko prídeš na to čo je to, čo doposiaľ nevieš.“\n\n\n\n\n\n\n\n\nAk túto vetu odo mňa čítaš po prvýkrát, možno ti znie zvláštne, až povýšenecky, no nie je tomu tak. Je napísaná úprimne a platí na každého z nás rovnako, pretože nám má neustále pripomínať, aby sme vždy využívali aj vlastnú hlavu. Ty teraz po prečítaní dnešného článku verím chápeš, prečo má konštruktívna kritika nedesí a prečo je pre veľa ľudí ťažké prijať niečo, na čo nevidia randomizovanú kontrolnú štúdiu.\n\n\n\nAk chceš však aj dôkaz toho, či sa moja „predpoveď“ ukáže za správnu, tu máš niečo. Klikni sem a pozri sa čo zistila štúdia o tom, že Slnko dokáže znížiť podkožný tuk a pod tým máš obrázok z druhej štúdie.\n\n\n\n\n\n\n\n\n\n\n\n\n\n\n\n\n\n\nProblémy s leptínom alias Leptínová rezistencia\n\n\n\nTento článok chcem držať krátky a praktický a po tom, čo si dostal stručné a zároveň veľmi detailné vysvetlenie toho, ako naozaj tvoj hlavný hormón Leptín funguje, tu máš aj viac praktické veci, ako sa sám diagnostikovať a tiež čo s tým, ak máš s leptínom problém.\n\n\n\nČo sa týka problému s leptínom, sú 3 hlavné veci, ktoré potrebuješ poznať. Tieto som uviedol aj v mojej knihe a chcem ich napísať aj pre každého kto číta tento blog, pretože je to dôležité. A samozrejme, ak ťa zaujíma viac, aj viac praktických vecí, ako ich napr. riešiť na sebe, či s klientami, budeš mať určite možnosť využiť aj iné  osobné školenia/prednášky, aké plánujem už aj tento rok.\n\n\n\n\n\n\n\nKvalita receptorov (alias leptínová senzitivita):\n\n\n\n\n\n\n\n\nBunky znížia množstvo leptínových receptorov (LR) na membráne, pretože k nim prichádza čoraz viac leptínu.\n\n\n\n\nJe to normálna vec – pozitívna a negatívna spätná väzba. Presne tak, ako keď si dáš prvýkrát kávu a si z nej „našľapaný“. Časom, keď sa prestimuluješ, ju už ani necítiš.\n\n\n\nPreto zvyčajne majú dlho obézni ľudia problém s váhou. Ich receptory sú zničené a nereagujú na leptín.\n\n\n\n\n\n\n\n2. Bunky znížia činnosť Leptínových Receptorov.\n\n\n\nToto je normálna vec. Podobne ako v bode vyššie, ak tvoríš leptínu málo, no v tomto prípade, hlavne ak receptory príliš stimuluješ umelým svetlom a nesprávnym cirkadiánnym rytmom, receptory znížia činnosť, aby menej „počúvali“. [R, R]\n\n\n\nPredstaviť si to môžeš ako keby ti niekto nosil domov Pizzu a vždy ti zazvonil pri donáške na zvonček (podobne ako Pavlov reflex). Z počiatku by to bolo fajn, na zvonček by si otvoril, pizzu zjedol, atď. Avšak po čase, sa pizze preješ a rovnako ti začne vadiť aj zvonček.\n\n\n\nPostupne sa ti pizza úplne zhnusí, keď sa jej preješ, a tiež by ti vždy pri zazvonení zvončeka prišlo samo od seba zle. Aj bez donášky Pizze. Samotný zvonček to spraví sám. Tvoj leptín a leptínový receptor sú podobné, pričom umelé svetlo je ako zvonček!\n\n\n\n\n\n\n\n3. Leptínové Receptory sa zničia úplne.\n\n\n\nÁno, v istých situáciach tvoje bunky dokážu Leptínové receptory úplne zahubiť. Rozkladá ich proteín s názvom metalloproteináza-2 (MMP-2) a je to Modré Svetlo, ktoré ho stimuluje. [R, R, R]\n\n\n\nTeraz prichádza niekoľko riešení.\n\n\n\nLeptínová rezistencia – Ako ju riešiť\n\n\n\nMolekula leptínu sa tvorí v koži a absorbuje modré aj UV svetlo. Modré svetlo má menej energie ako UV, čo znamená, že UV dodá leptínu vyššiu energiu skrz excitáciu elektrónov. No a keď nesie leptín viac energie, dokáže zvýšiť katalytickú reakciu svojho receptora. Toto laicky a „polopate“ znamená toľko, že ak máš problém s váhou a metabolizmom, možno miesto počítania kalórií a čítania kníh o výžive, využi čas a buď viacej nahý na slnku alebo ponorený v studenej vode.\n\n\n\n(Mimochodom s tým ponorením v studenej vode to myslím doslovne, pretože ak si šikovný a vieš, ako tento Hack využiť, vieš ako zlepšiť nie len zdravie, ale aj váhu. V členstve k téme pribudol dokonca aj nový webinár!)\n\n\n\n\n\n\n\n\n„Pamätaj si, že UV svetlo dopadajúce na kožu automaticky zlepší funkciu leptínu bez akejkoľvek zmeny jeho množstva alebo kvality receptora. Rovnako ti pomôže aj chlad, ktorý zvýši hustotu vody v tvojom tele a schopnosť elektrónov aj protónov tunelovať. To znamená, že aj chlad zlepší činnosť receptora bez akejkoľvek zmeny samotného leptínu.“\n\n\n\n\n\n\n\n\nTu máš zopár riešení, ak máš problém s leptínom (leptínová rezistencia):\n\n\n\n\n\n\n\nAk máš problém s Kvantitou leptínu (obezita verzus podvýživa/Anorexia):\n\n\n\n\nAk si príliš štíhly alebo dlho držíš diétu a pod., zvýš príjem potravy. Nejedz však častejšie, ale lepšie.\n\n\n\nPreferuj veľké raňajky plné bielkovín, doplň ich o kvalitný tuk a večeraj aspoň 4 – 5 hodín pred spaním. Tu máš protokol ako na to\n\n\n\nAk si obézny alebo sa prejedáš, skús si jedlo viac vychutnávať a jedz menej. Ďalší bod je však rozhodujúci.\n\n\n\n\n\n\n\n\nAk máš problém s Kvalitou receptora:\n\n\n\n\nZačni budovať svoj solárny mozoľ a vystavuj sa UV svetlu. Rob to postupne a Primerane (Protokol máš tu)\n\n\n\nTráv menej času obklopený modrým svetlom bez adekvátnej červenej farby.\n\n\n\nOprav svoj cirkadiálny rytmus (odporúčam napr. moju prvú knihu alebo protokoly na webe).\n\n\n\n\n\n\n\n\n\n\n\n\nAko zistíš svoju citlivosť na Leptín (Znaky)\n\n\n\n\n\n\n\nZnaky zlej citlivosti na Leptín:\n\n\n\n\nAk máš očividnú nadváhu, nie je to v poriadku. Tvoja nádrž (podkožný tuk) sa plní, no kontrolka (leptín) nefunguje.\n\n\n\nAk sa v noci budíš. \n\n\n\nAk musíš ísť v noci na WC, či najejsť sa.\n\n\n\nAk mávaš večer alebo v noci HLAD, obzvlášť na SLADKÉ.\n\n\n\nAk nedokážeš fungovať úplne v poriadku, bez jedenia každé 3 hodiny.\n\n\n\nAk mávaš problémy s POTENÍM, výkyvmi cukru v krvi (napr. všetci cukrovkári).\n\n\n\n\n\n\n\n\n(Poznámka: Ak patríš k ľuďom, ktorí si robia aj rôzne krvné testy, atď. skvelé ukazovatele sú HsCRP=mal by byť blízko nule, INZULÍN nalačno= ideálne pod 3 mIU/L, TAG (triacylglycerol) musia byť nízko= okolo 0,5-1 mmol/L. Viac o krvných testoch v MasterClass-e)\n\n\n\nToto sú znaky, podľa ktorých zistíš, že si na tom už lepšie a môžeš si dovoliť viac experimentovať (napr. s časom jedenia súčasne s chladom, tréningom, tréningom aj chladom nalačno, apod.)\n\n\n\n\n\n\n\n\n\n\n\nZnaky dobrej citlivosti na Leptín:\n\n\n\n– budeš sa ráno ľahko prebúdzať s množstvom energie, [1]\n\n\n\n– večer budeš ľahko zaspávať, [2, 3, 4]\n\n\n\n– budeš mať cez deň veľa energie, [5]\n\n\n\n– budeš sa cítiť v teple, hoci tvoja telesná teplota v priebehu najbližších mesiacov paradoxne  klesne,\n\n\n\n– budeš mať každý deň pravidelnú stolicu, a to bez výnimky, [6, 7]\n\n\n\n– NIKDY sa ti nestane, že pôjdeš v noci na WC, [8]\n\n\n\n– bez problémov a bez hladu vydržíš medzi jedlami 5 až 10 hodín, [9]\n\n\n\n– budeš menej hladný aj smädný, [10]\n\n\n\n– upraví sa ti hmotnosťvzhľadom na tvoj typ postavy,\n\n\n\n– budeš mať lepšiu náladu aj zmýšľanie,\n\n\n\n– budeš sa menej potiť a iba vtedy, keď treba, [11]\n\n\n\n– problémy s HLADOM aj neovládateľné chute na SLADKÉ sa vytratia a rovnako zmiznú mnohé PREJAVY s tým spojené (roztrasené ruky, výkyvy nálad, únava, ospalosť cez deň, …)\n\n\n\n\n\n\n\n\n\n\n\nZhrnutie a Záverečná myšlienka / domáci myšlienkový experiment\n\n\n\nVerím, že sa ti dnešný článok páčil a hlavne, že si z neho niečo odnesieš. Naozaj verím, že jeho zverejnenie v novom roku môže pomôcť, pretože ver či never, podľa mňa je cca 80 až 95% zdravotných problémov spojených s týmto – s disfunkciou Leptínu, ktorá sa však rozvíja roky pred (dokonca už u matky a otca pred pôrodom dieťatka), a samotný problém sa prejaví až neskôr.\n\n\n\n\n\n\n\nAk patríš medzi prémium členov, odporúčam pozrieť v kľude aj najnovší Januárový webinár, ktorý obsahuje zaujímavý Hack s vodou, ktorý môže využiť takmer každý a zároveň je veľmi účinný!\n\n\n\n\n\n\n\nPotápanie alias Ako Hacknúť Vodu v tele – Webináre Prémium Členstva\n\n\n\n\n\n\nPripájam ti ešte jednu zaujímavú myšlienku alebo skôr malý myšlienkový experiment, ktorý si môžeš nechať len tak v mysli:\n\n\n\nTo, že je hlavný hormón leptín pod kožou, muselo mať pre prírodu zmysel. A tiež to, že leptín kontroluje aj náš metabolizmus a oxidačnú fosforyláciu. Teraz sa zamysli nad tým, prečo podľa teba všetko v bunke, dokonca aj mitochondrie a DNA plávajú vo vode? A prečo podľa teba, hlavne ženy, často priberajú veľa vody (nafúknutie)? Vieš o tom, že viac vody zvýši v bunke tlak skrz Archimedov princíp a voda dnu sa potom správa inak? Ako inak? Jednoducho vyvinie vyššiu vztlakovú silu podobne ako keď je vo vani balónik s vodou, ktorý sa zrazu nafúkne a vytlačí z vane viac vody?\n\n\n\nA vieš o tom, že človek, ktorý priberá tuk, pláva na hladine vody ľahšie? Ak mi neveríš, klikni sem. A vieš o tom, že čím viac sa tvoje Mitochondrie zväčšia (spotia), tým viac sa bunka dehydratuje? A vieš, že čím si viac dehydratovaný, tým viac podkožného tuku telo chce?\n\n\n\nA vieš o tom, že podobne ako loď v mori, ktorá sa plaví, aj tvoje mitochondrie sa na základe Tlaku vody dnu hýbu smerom KU alebo OD jadra, kde je DNA? Nie je to náhoda.\n\n\n\n\n\n\n\nTakýmto spôsobom totižto príroda dokáže elegantne ovládať aj Epigenetiku a množstvo Roztvorených a naopak Utíšených génov. Ty si teraz pamätaj len jedno. Čím bližšie sú mitochondrie k jadru bunky, tým menej génov musíš „držať“ roztvorených, čo znamená dlhší a zdravší život!\n\n\n\n\n\n\n\n\n\n\n\n\n\n\n\n\n\n\nZáver + Na čo sa Tešiť nabudúce + Registrácia na prvé Workshopy v tomto roku\n\n\n\nAk sa ti dnešný článok páčil a chceš ma podporiť v práci, alebo si myslíš, že môže pomôcť niekomu z tvojich známych, zdieľaj ho ďalej. Už nabudúce sa pozrieme na ďalšie veci a dozvieš sa ďalšie vodítka ako pracuje Transgeneračná Epigenetika a tiež niečo o pôrode a Tehotenstve. Pre niekoho to bude zrejme ťažké čítanie, no v tejto sérií je potrebné!\n\n\n\n\n\n\n\n\n\n\n\n\n\n\n\nAk ťa články/podcasty zaujímajú a chceš byť informovaný medzi prvými vždy, keď zverejním nový, môžeš mi nižšie zanechať email a dostaneš ako prvý upozornenie!\n\n\n\n\n\n\n\n\n\n\n\n\n\n\nTiež ti dávam do pozornosti moje 2 tlačené Knihy, ktoré môžeš zakúpiť aj v Akciovom balíčku, a to najdôležitejšie – možnosť pridať sa medzi Prémium členov, kde získavaš ako Platinoví člen vytlačené knihy, rovnako aj množstvo ďalších materiálov, webinárov, pomôcok automaticky v cene členstva!\n\n\n\nMnohí z Vás sa cez sviatky medzi členov pridali a už prvé informácie „čerpajú“. Členstvo funguje aj naďalej a ak sa rozhodneš pridať, tešíme sa na teba! \n\n\n\nHlavne si pamätaj, že v dnešnom modernom svete platí, že Čím viac vieš, tým lepšie sa môžeš Rozhodovať a Konať!\n\n\n\n\n\n\n\n\n\n\n\nPrémium Členstvo – Jaroslav Lachký\n\n\n\n\n\n\n\n\n\n\n\n\nViac o Prémium Členstve >>\n\n\n\n\n\n\n\n\n\n\n\n\n\nMožnosť registrovať sa medzi prvými na sériu Workshopov, ktoré budú robené opäť v priestoroch Mycoach v Bratislave, za zvýhodnenú cenu máš už teraz. \n\n\n\nWorkshopy budú zamerané strategicky práve na tieto hlavné 3 oblasti, a sú určené ako pre ľudí, ktorí základy majú a pracujú už s klientami, či so sebou, tak aj pre laikov, ktorí sa chcú dozvedieť viac o svojom tele/zdravý/výkone. Ukážeme si mnohé zaujímavé veci, aj praktické, a máte sa na čo tešiť.\n\n\n\nKaždý workshop bude trvať cca 2 až 2,5 hodiny (hlavná časť – moja prednáška) + väčšia obedná pauza + 1 až 2 hodiny priestor na diskusiu/otázky.\n\n\n\nTeším sa na každého a prípadné bližšie info aj možnosť objednávky za Zvýhodnenú cenu nájdeš na čísle na obrázku!\n\n\n\n\n\n\n\n        Zobraziť tento príspevok na Instagrame            Príspevok, ktorý zdieľa Marián Krnáč (@mycoach_ba) \n\n\n\n\n\n\n\n\n\n\n\n\n\n\n\n\n\n\n\nREFERENCIE, ODKAZY, LINKY a CITÁCIE:\n\n\n\n\nhttps://www.ncbi.nlm.nih.gov/pmc/articles/PMC3413641/\n\n\n\nhttps://pubmed.ncbi.nlm.nih.gov/19182739/\n\n\n\nhttps://webbtelescope.org/contents/media/images/01F8GF9E8WXYS168WRPPK9YHEY\n\n\n\nhttp://www2.bio.ku.dk/bibliotek/phd/Zigmantas%20Toleikis.pdf\n\n\n\nhttps://www.dailymail.co.uk/health/article-5258899/Sunbathing-help-burn-fat-study-says.html\n\n\n\nhttps://stm.sciencemag.org/content/10/455/eaah6324\n\n\n\nhttps://www.ncbi.nlm.nih.gov/pmc/articles/PMC1484406/\n\n\n\nhttps://www.ncbi.nlm.nih.gov/pmc/articles/PMC9678493/\n\n\n\nhttps://www.ncbi.nlm.nih.gov/pubmed/25161884\n\n\n\nhttps://www.ncbi.nlm.nih.gov/pmc/articles/PMC2099483/\n\n\n\nhttps://pubmed.ncbi.nlm.nih.gov/20738281/\n\n\n\n\nTiež Referencie na konci z článkov:\n\n\n\n\nhttps://jaroslavlachky.sk/vznik-zivota-4-leptin/\n\n\n\nhttps://jaroslavlachky.sk/adaptacia-na-chlad-5-leptin-a-cirkadianny-rytmus/\n\n\n\nhttps://jaroslavlachky.sk/vznik-zivota-2-proteiny-bielkoviny/\n\n\n\nhttps://jaroslavlachky.sk/category/vitamin-a/",
  "date": "2023-01-03T00:00:00+01:00",
  "excerpt": "",
  "scraped_at": "2025-07-03T18:49:12+02:00",
  "word_count": 3664
}